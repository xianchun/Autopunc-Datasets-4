妙法蓮華經者，諸佛究竟之極談也。原夫釋迦牟尼如來實成佛道以來，已經不可思議阿僧只劫，為度眾生，無有休息，數數示生，數數示滅。未種善根者，令種善根；已種善根者，令其成熟；已經成熟者，令得解脫。所有法味，不出藏、通、別、圓等四種；所有化儀，不出頓、漸、秘密、不定等四種。且據此番八相成道，說法四十九年，略為五時：
初坐菩提道場，為大根眾生說大乘法，名第一華嚴時。于化儀為頓，譬如日出，先照高山，又如從牛出乳。于化法為圓兼別，圓被界外利根，別被界外鈍根。此則小機絕分，不見不聞。
所以不動寂場，而游鹿苑，為五比丘等說四諦法，詮生滅理，及說十二因緣、事六度等，名第二阿含時。于化儀為漸之始，譬如日照幽谷，又如從乳出酪。于化法為藏，但被界內鈍根，令其轉凡成圣。
次借維摩等諸大士，互相酬唱，彈偏斥小，嘆大褒圓，名第三方等時。于化儀為漸之中，譬如食時，又如從酪出生酥。于化法為四教，并談對半明滿，藏為半字教，通、別、圓為滿字教，使利根得滿益，鈍根得半益，先成圣者，密得通益。
次與四大弟子共轉法輪，會一切法皆摩訶衍，名第四般若時。于化儀為漸之終，譬如禺中，又如從生酥出熟酥。于化法為帶通、別，正明圓教，使界內機得通教三乘共般若益，界外機得別圓不共般若益，先成圣者，密得別益。
次乃於靈山會上，開權顯實，開近顯遠，名第五法華時。於化儀為會漸歸頓，亦名非頓非漸，譬如日輪當午，大地普照，罄無側影，又如從熟酥出醍醐。于化法為純圓，無有一人不得作佛，出世本懷于茲始暢，舉凡如來化度眾生之方便，施設教網之弘綱，咸于此經開發顯示，所以獨名為妙。
至於涅盤扶律談常，不過曲為末世鈍根重施方便，令同會真實耳。其秘密、不定二種化儀，遍在前之四時。惟法華是顯露非秘密，是決定非不定也。
此經靈山演說凡有八年，貝葉傳持積至八里，流入震旦者，凡有三譯。今鳩摩羅什所譯共七卷二十八品，自古注家紛紛不一，或簡或繁，莫得真要。惟天臺智者大師，初見南岳慧思大師于光州大蘇山，思授以普賢道場，令修法華三昧，誦經至是真精進，是名真法供養如來，豁然大悟，寂而入定，親見靈山一會，儼然未散，獲一旋陀羅尼。
自是以後，照了法華，如曦和之臨萬象，達諸法相，似清風之游太虛，遂以五重玄義解釋總題，章安尊者記成玄義十卷；復以四意消釋經文，章安尊者記成文句十卷。
言五重玄義者：一、法喻為名；二、實相為體；三、一乘因果為宗；四、斷疑生信為用；五、無上醍醐為教相也。言四意消文者：一、因緣；二、約教；三、本跡；四、觀心也。消文浩博，未暇委悉。今略出五重玄義：
一、法喻為名者，妙法二字，謂之法，蓮華二字，謂之喻。法者，略而言之，眾生法、佛法、心法也。妙者，略而言之，相待妙、絕待妙也。經云為令眾生開示悟入佛之知見，若眾生無佛知見，何所論開？當知佛之知見蘊在眾生，故眾生法妙也。
佛法不出權實：經云是法甚深妙，難見難可了，一切眾生類，無能知佛者，即是嘆實智妙；又云及佛諸余法，亦無能測者，即是嘆權智妙。惟佛與佛乃能究盡諸法實相，諸法是即實之權，實相是即權之實，故佛法妙也。
云：修攝其心，觀一切法不動不退。普賢觀云：我心自空，罪福無主，觀心無心，法不住法。凈名云：觀身實相，觀佛亦然。諸佛解脫當于眾生心行中求。華嚴云：心佛及眾生，是三無差別。故心法妙也。
相待妙者，待半字為麤，明滿字為妙。三藏但半字生滅門，不能通滿理，故麤；滿字是不生不滅門，能通滿理，故妙。又方等、般若帶方便，通滿理，故麤；今經直顯滿理，故妙。
絕待妙者，說無分別法，即邊而中，無非佛法，亡泯清凈，無復有法可相形比，待誰為麤？形誰為妙？無所可待，亦無可絕，不知何名，強言為絕，妙名不可思議，不因乎麤而名為妙。若謂獨有法界廣大獨絕者，此則大有所有，何謂為絕？今法界清凈，不可以待示，不可以絕示，滅待滅絕，故言寂滅。用是兩妙，妙上三法，眾生之法亦具二妙，佛法、心法亦具二妙，故稱妙法。
又廣釋妙者，有跡門十妙、本門十妙、觀心十妙。跡門十妙者：一、境妙；二、智妙；三、行妙；四、位妙；五、三法妙；六、感應妙；七、神通妙；八、說法妙；九、眷屬妙；十、功德利益妙。
實相之境，非佛、天人所作，本自有之，非適今也，故居最初。迷理故起惑，解理故生智，智為行本。因于智目，起于行足，目、足及境，三法為乘，乘于是乘，入清涼池，登於諸位。位何所住？住于三法秘密藏中。住是法已，寂而常照，照十界機，機來必應。若赴機垂應，先用身輪，神通駭動，次以口輪，宣示開導。既沾法雨，稟教受道，成法眷屬，拔生死本，開佛知見，得大利益。
前五約自行，因果具足；後五約化他，能所具足。經云：惟佛與佛乃能究盡諸法實相。所謂諸法如是相、如是性、如是體、如是力、如是作、如是因、如是緣、如是果、如是報、如是本末究竟等。即境妙也。我所得智慧，微妙最第一。以此妙慧，求無上道。即智妙也。本從無數佛，具足行諸道。行此諸道已，道場得成果。佛子行道已，來世得作佛。即行妙也。
天雨四華，表住、行、向、地。開示悟入，亦是位義。乘是寶乘，游於四方，直至道場，四方是因位，道場是果位，即位妙也。佛自住大乘，如其所得法，定慧力莊嚴，大乘，即真性軌；定，即資成軌；慧，即觀照軌：是三法妙也。
于三七日中，思惟如是事。我以佛眼觀見六道眾生等，即感應妙也。入定、雨華、動地、放光等，即神通妙也。其所說法，皆悉到于一切智地，已、今、當說，最為難信難解等，即說法妙也。但教化菩薩，無聲聞弟子，即眷屬妙也。現在、未來若聞一句一偈，我皆與授阿耨多羅三藐三菩提記，須臾聞之，即得究竟三菩提；不令一人獨得滅度，皆以如來滅度而滅度之，即功德利益妙也。
本門十妙者：一、本因妙；二、本果妙；三、本國土妙；四、本感應妙；五、本神通妙；六、本說法妙；七、本眷屬妙；八、本涅盤妙；九、本壽命妙；十、本利益妙。
本因妙著，本初發菩提心，行菩薩道所修因也。若十六王子在大通佛時，弘經結緣，皆是中間所作，非本因也。過是塵點劫前所行道者，名本因妙。
本果妙者，本初所行圓妙之因，契得究竟常樂我凈，乃是本果。不取寂場舍那成佛，為本果也。但取成佛以來甚大久遠初證之果，名本果妙。
本國土妙者，本既成果，必有依國。今既跡在同居，或在三土，中間亦有四土。本佛亦有四土，復居何處？文云：自從是來，我常在此娑婆世界說法教化。按此文者，實非今日跡中娑婆，亦非中間權跡處所，乃是本之娑婆，即本土妙也。
本感應者，既已成果，即有本時所證二十五王三昧。慈悲誓愿，機感相關，能即寂而照，故言本感應也。
本神通者，亦是昔時所得無記化化禪，與本因時諸慈悲合，施化所作神通，駭動可度眾生，故言本神通也。
本說法者，即是往昔初坐道場，始成正覺，初轉法輪，四辯所說之法，名本說法也。
本眷屬者，本時說法所被之人。如下方住者，彌勒不識，即本之眷屬也。
本涅盤者，本時所證斷德涅盤，亦是本時應處同居、方便二土。有緣既盡，唱言入滅，即本涅盤也。
本壽命者，既唱入滅，則有長、短、遠、近壽命也。
本利益者，本時眷屬所獲諸功德也。
觀心十妙者，跡門、本門皆論觀心。跡門觀心，散在諸文。本門觀心者，佛如眾生如，一如無二如。佛既觀心，得此本妙。跡用廣大，不可稱說，我如如佛如，亦當觀心，出此大利，亦愿我如速如佛如。故文云：聞佛壽無量，深心須臾信，其福過于彼。愿我於未來，長壽度眾生。如今日世尊，諸釋中之王，道場師子吼，說法無所畏。我等於未來，一切所尊敬，坐於道場時，說壽亦如是。此即觀心本妙，得六即利益之相也。
次明蓮華者，譬喻妙法也。華有多種，或狂華無果，可喻外道空修梵行，無所克獲；或一華多果，可喻凡夫供養父母，報在梵天；或多華一果，可喻聲聞種種苦行，止得涅盤；或一華一果，可喻緣覺一遠離行，亦得涅盤；或前果後華，可喻須陀洹卻後修道；或前華後果，可喻菩薩先藉緣修，生後真修。此皆麤華，不可以喻妙法。
惟此蓮華，華果俱多，可譬因含萬行，果圓萬德。又為蓮故華，華實具足，可喻即實而權。華開蓮現，可喻即權而實。華落蓮成，蓮成亦落，可喻非權非實。故以蓮華喻于妙法。
又以此華喻跡本兩門，各有三喻。跡門三者：一、華生必有於蓮，為蓮故華，而蓮不可見，此譬為實施權，意在於實，無能知者。二、華開蓮現，而須以華養蓮，譬權中有實，昔無人知。今開權顯實，意須於權廣識沙佛法者，秖為成實，使深識佛知見耳。三、華落蓮成，譬廢權立實。唯一佛乘，直至道場。菩薩有行，見不了了，但如華開。諸佛以不行故，見則了了，譬如華落蓮成也。
本門三者：一、華必有蓮，譬跡必有本，跡含于本，意雖在本，佛旨難知，彌勒不識。二、華開蓮現，譬開跡顯本，意在於跡，能令菩薩識佛方便；既識跡已，還識於本，增道損生。三、華落蓮成，譬廢跡顯本。既識本已，不復迷跡，但於法身修道圓滿上地也。
又經中凡有七喻，皆喻權實，今以蓮華而總喻之。七喻者：一、火宅中三車、一車喻，以三車喻權，大白牛車譬實。二、中窮子喻，以雇作譬權，付業譬實。三、藥草喻，以三草二木譬權，一地譬實。四、化城喻，以作化譬權，寶處譬實。五、系珠喻，以少有所得譬權，寶珠貿易譬實。六、輪王喻，以隨功賞賜譬權，解髻明珠譬實。此六皆跡門開權顯實喻也。七、中良醫喻，以使告父死譬權，來歸使見譬實，此即本門開近顯遠喻也。更有王饍、鑿井二喻，既非全譬一期開顯。所以智者大師略而不舉，後世輒云九喻，可謂依文不依義矣。
經者，佛所說法之通名也，梵云薩達磨分陀利修多羅。薩達磨，此翻妙法。分陀利，此翻蓮華。具如前釋。此名異於眾典，故稱為別。一代時教皆名為修多羅，故稱為通。修多羅，或翻為經，或翻為契，或翻為法本，或翻為線，或翻為善語教。或云無翻，而含五義：一、法本，亦云出生；二、微發，亦云顯示；三、涌泉；四、繩墨；五、結鬘。就此翻五含五，各具教、行、理三。教，即世界悉檀。行，即為人、對治二種悉檀。理，即第一義悉檀也。
又此方圣說為經。經者，訓法、訓常。法以軌持為義。教可軌、行可軌、理可軌，故名為法。常者，不變為義。天魔外道不能改壞，即教常；真正無雜，無能踰過，即行常；湛然不動，決無異趣，即理常也。
二、實相為體者，經云：今佛放光明，助發實相義。又云：諸法實相義，已為汝等說。又云：惟佛與佛乃能究盡諸法實相。又云：諸佛法久後，要當說真實。又云：我以相嚴身，為說實相印。又云：開方便門，示真實相。又云：觀諸法實相，故知諸佛為一大事因緣出現於世，秖令眾生開佛知見，見此一實非因非果之理耳。
三、一乘因果為宗者，此經始從訖，破廢方便，開顯真實佛之知見，亦明弟子實因實果，亦明師門權因權果。文義雖廣，撮其樞要，為成弟子實因實果。因正果傍，故於前段明跡因跡果也。從訖，發跡顯本，廢方便之近壽，明長遠之實果，亦明弟子實因實果，亦明師門實因實果，而顯師之實果。果正因傍，故於後段明本因本果也。
四、斷疑生信為用者，跡門用佛菩提二智，斷七種方便最大無明，同入圓因。本門破執近跡之情，生於本地深信，乃至等覺亦令斷疑生信也。
五、無上醍醐為教相者，五時譬喻，略如前說。若華嚴，初逗圓別之機，高山先照，直明次第、不次第修行地上住上之功德，不辯如來說頓之意。若四阿含，通說無常，知苦、斷集、證滅、修道，不明如來曲巧施小之意。若諸方等，折小彈偏，褒圓嘆大，慈悲行愿，事理殊絕，不明并對訶贊之意。若般若，共則三人同入，別則菩薩獨進，廣歷陰入，盡凈虛融，亦不明共別之意。若涅盤在後，略斥三修，粗點五味，亦不委說如來置教原始要結之終。
凡此諸經，皆是逗會他意，令他得益，不譚佛意，意趣何之？今經不爾，舉凡法門綱目，大小觀法，十力無畏，種種規矩，皆所不論，為前經已說，故但論如來布教之元始，中間取與，漸、頓適時，大事因緣究竟終訖。
當知此經惟論設教大綱，不委微細網目，譬如算者，初下後除，紀定大數，不存斗斛。秖為深論圣教，妙說圣心，近會圓因，遠申本果，所以請疑不已。若能精知教相，則識如來權實二智也。
經文二十八品，智者大師分為三分：初品為序，訖十九行偈，凡十五品半，名正宗。從偈後盡經，凡十一品半，名流通。又一時分為二：從序至十四品，約跡開權顯實；從訖經十四品，約本開近顯遠。本跡各序、正、流通。
初品為序，訖為正；訖為流通。訖彌勒已問斯事，佛今答之，半品為序；從佛告阿逸多下，訖偈，為正；此後盡經為流通。
初序有通、有別，通則總冠兩門，別則發起三周。正說後之流通，有勸持、有囑累。勸則別約本門，囑則通囑全部大經跡門。後五品但是勸持跡門，本門初序分但是發起本門。
初者，次也，由也，述也。如是等六義證信冠於經首，次序也，放光六瑞發起之端由序也。問答、釋疑、正說、弄引，敘述也，故名。
次以下，凡有三周說法。今作三乘、一乘說，名法說一周，上根得悟，授舍利弗記；次作三車，一車說，名譬說一周，中根得悟，授四大弟子記；次明宿世結緣事竟，重作三百由旬、五百由旬說，名因緣說一周，下根得悟，授五百及二千人記。此即跡門開權顯實之正宗也。
言者，略為三解：一曰、方者，法也；便者，用也。善用偏法，巧逗眾生，名為方便。此可釋他經，非今品意。二曰、方便者，門也。門名能通，通於所通。方便為真實作門，真實得顯，功由方便。此亦可釋他經，非今品意。三曰、方者，秘也；便者，妙也。妙達於方，即是真秘。點內衣無價之珠，與王頂上惟有一珠，無二無別；指客作人，是長者子，亦無二無別。如斯之言，是秘是妙，正是今品意也。
此品正開三乘之權，顯一乘之實，於中有略有廣。略則動執生疑，廣則斷疑生信。略中要旨，不出唯佛與佛乃能究盡諸法實相數語，乃一經之弘綱，眾義之淵府。南岳大師約義三轉讀之：一者、是相如、是性如，乃至是報如。如名不異，即空義也。二者、如是相、如是性，乃至如是報。點空相性，名字施設，迤邐不同，即假義也。三者、相如是、性如是，乃至報如是。如於中道實相之是，即中義也。
分別令易解，故明空假中，得意為言，空即假中，約如明空，一空一切空，點如明相，一假一切假。就是論中，一中一切中，非一二三而一二三，不縱不橫，名為實相。唯佛與佛究盡此法，是十法攝一切法。智者大師復約四番釋之：一、約十界；二、約佛界；三、約離合；四、約位。
一、約十界者，謂六道四圣也。法雖無量，數不出十。一一界中雖復多派，不出十如。如地獄界，當地自具相性本末，亦具畜生界相性本末，乃至具佛法界相性本末，無有缺減。當知一一界皆有余九界十如，若照自位九界十如，皆名為權。照其自位佛界，十如名之為實。一中具無量，無量中具一，所以名為不可思議。凡夫雖具，絕理情迷；二乘雖具，舍離求脫；菩薩雖具，照則不周，名不了了；如來洞覽，橫豎具足。
二、約佛法界釋者，佛界非相非不相，而名如是相，指萬善緣因，故下文云眾寶莊校。佛界非性非不性，而名如是性，指智慧了因，故下文云有大白牛。佛界非體非不體，而名如是體，指實相正因，故下文云其車高廣。佛界非力非不力，而名如是力，指菩提道心、慈善根力等，故下文云又於其上張設幰蓋。佛界非作非不作，而名如是作，指任運無功用道，故下文云其疾如風。佛界非因非不因，而名如是因，指四十一位，故下文云乘是寶乘，游于四方。佛界非緣非不緣，而名如是緣，指一切助菩提道，故下文云又多仆從而侍衛之。佛界非果非不果，而名如是果，指妙覺朗然，圓因所克，故下文云直至道場。佛界非報非不報，而名如是報，指大般涅盤，故下文云得無量無漏清凈之果報。佛界非本非末，而言本末，本即佛相，末即佛報，是自行之權。佛界非等非不等，而言究竟等，指於實相，是自行之實。即實而權，故言本末；即權而實，故言為等。
三、約離合者，若佛心中所觀十界十如，皆無上相，乃至無上果報，惟是一佛法界，如海總萬流，千車共轍，此即自行權實。若隨他意，則有九法界十如相性等，即是化他權實。化他雖復有實，皆束為權；自行雖復有權，皆束為實。此即自行化他權實。隨他則開，隨自則合。橫豎周照，開合自在。
四、約位釋，如是相者，一切眾生皆有實相。本自有之，乃是如來藏之相貌也。如是性，即是性德智慧，第一義空也。如是體，即是中道法性之理也。是為三德通十法界，位位皆有。若研此三德，入於十信位，則名如是力、如是作；入四十一位，名如是因、如是緣；若至佛地，名如是果、如是報。
初三名本，後三名末。初、後同是三德，故言究竟等也。廣開三顯一中，雖遍引十方三世佛佛道同，總不出於四：一、所謂理一、人一、行一、教一。理一者，約開示悟入佛之知見明之。復約四意：一、約圓位；二、約圓智；三、約圓門；四、約觀心。
一、約圓位者，開即十住，初破無明，開如來藏，見實相理；示即十行，惑障既除，知見體顯，體備萬德，法界眾德，顯示分明；悟即十回向，障除體顯，法界行明，事理融通，更無二趣；入即十地，事理既融，自在無礙，自在流注，任運從阿到茶，入薩婆若海。然圓道妙位，一位之中即具四十一地功德。秖開即具示悟入等，更非異心，但如理知見，無有分別淺深之相，欲顯如量知見，故分別四位耳。
二、約圓智者：一、道慧，見道實性，實性中得開佛知見；二、道種慧，知十法界諸道種別解惑之相，一一皆示佛知見；三、一切智，知一切法一相寂滅，寂滅即悟佛知見；四、一切種智，知一切法一相寂滅相，種種行類相貌皆識，即入佛知見。
又道慧如理，名開；道種慧如量，名示；一切智理量不二，稱悟；一切種智理量雙照，為入。此亦約實理無淺深中，而淺深分別也。
三、約圓教四門橫釋，四句者：空門，一空一切空，即開佛知見也；有門，一有一切有，即示佛知見；亦空亦有門，一切亦空亦有，即悟佛知見；非空非有門，一切非空非有，即入佛知見。能通則四，所通則一。開示悟入，是能通之門；所知所見，是所通之理也。
四、約觀心釋者，觀於心性三諦之理不可思議，此觀明凈，為開；雖不可思議，而能分別空假中心宛然無濫，名示；空假中心即三而一，即一而三，名悟；空假中心非空假中，而齊照空假中，名入。是為一心三觀，而分開示悟入之殊也。
所以四種釋者，見理由位，位立由智，智發由門，門通由觀，觀故則門通，門通故智成，智成故位立，位立故理見，見理故名為理一也。諸佛如來但教化菩薩，即是人一。諸有所作，常為一事，即是行一。但以一佛乘故，為眾生說法，即是教一。此之四一，遍會昔日權理、權人、權行、權教，成今實理、實人、實行、實教，故名開權顯實妙達於方，即是真秘也。
第三、者，比況名譬，曉訓名喻。托此比彼，寄淺訓深。前文法說一周，上根獲悟；中下之流，抱迷未遣。大悲不已，巧智無邊。借世間父子以況出世師弟，借火宅以喻三界，借三車一車以喻三乘一乘，故名也。
第四、者，中根聞譬說一周，信發解生，疑去理明，乃自陳窮子之喻，領上法譬二周之旨也。
第五、者，土地是能生，云雨是能潤，草木是所生所潤。所生所潤，通皆有用。而藥草用強，喻有漏諸善悉能除惡，而無漏為最。無漏眾中四大弟子，以譬領佛譬，深會圣心，佛故述成而推廣之。
第六、者，梵語和伽羅，此云授記，又云受記、受決、受莂。授是與義，受是得義，記是記事，決是決定，莂是了莂，此即授中根四人成佛記也。
第七、者，無而欻有名化，防非御敵稱城，以喻二乘涅盤乃如來權智所為也。以權智力，無而說有，用教為化，防思御見，名為涅盤。若藏、通二乘，生安隱滅度想，不知是化；通教菩薩，入而還出，亦不知是化；別教從城門徑過，不以為極，亦不說是化；惟圓教知無賊病，亦不須城，故言化城。此正為下根人作夙世因緣說一周也。
第八、五百弟子、第九，即是普與下根授記作佛，跡門正宗齊此。此下有五品流通。、兩品，明弘經功深福重，流通未聞，利益巨大。一品，引往弘經，彼我兼益，以證功德深重。，八萬大士忍力成就者，此土弘經；新得記者，他土弘經。，以外凡初心欣斯勝福，見聲聞畏憚，聞菩薩擯辱，顧己力弱，無益自他，便生退沒。佛為此人說安樂行，依之弘法，不慮危苦。又，釋尊自說弘經功福，命覓流通。，多寶及分身佛且證且助，勸覓流通。
今第十、，法者，軌則也；師者，訓匠也。法雖可軌，體不自弘，通之在人。五種通經，皆得稱師，舉法成其自行，皆以妙法為師。師於妙法自行成就，故言法師。又以妙法訓匠於他，故舉法目師，名為法師。文中先嘆美五種法師能持法人：一、受持；二、讀；三、誦；四、解說；五、書寫。後嘆美所持之法，及示通經方軌。
所謂入如來室，著如來衣，坐如來座。如來室，是大慈悲，若就同體，即法身也；若被眾生，即是解脫；能令眾生會於同體，即是般若。如來衣者，若就所覆，即法身也；若就能覆嚴身，即寂滅忍也；若就和光利物，即解脫也。如來座者，若就能坐，即般若也；若就所坐，即法身也。身座冥稱，即解脫也。
雖復各具，秖是一三，三尚非三，豈離為九？是則菩薩常觀涅盤，故勸弘經者而常觀之，不觀能弘之心，焉曉所弘之理？故佛令入我室、著我衣、坐我座，若無三法，何謂弘經？
第十一、者，多寶佛塔從地涌出，大眾咸見，發大音聲以證前，集佛開塔以起後也。
第十二、者，提婆達多，此云天熱，生時人天生熱，因此立名。跡行逆行，本是佛師，眾生煩惱燒熱，故菩薩示同病，行而度脫之。文中先明昔日達多通經，釋迦成道，次明文殊今日通經，龍女成佛。
第十三、者，有受持，有勸持也。
第十四、者，身無危險，故安；心無憂惱，故樂；身安心樂，故能進行。此依事釋也。著如來衣，則法身安；入如來室，故解脫心樂；坐如來座，故般若導行進。此附上品文釋也。住忍辱地，故身安；而不卒暴，故心樂；觀諸法實相，故行進。此附本品文釋也。安名不動，六道生死、二圣涅盤所不能動。樂名無受，不受三昧廣大之用，不受凡夫之五受，乃至圓教中五受生見亦皆不受。有受則有苦，無受則無苦。無苦無樂，乃名大樂。行名無行，不行凡夫行，不行賢圣行，故言無行而行中道，是故名行。此法門釋也。
文中凡有四段，即是以止觀、慈悲，導三業及誓愿也。身業有止，故離身麤業；有觀，故不得身，不得身業，不得能離，無所得故，不墮凡夫。有慈悲故，勤修身業，廣利一切，不墮二乘地。有止行故，著忍辱衣；有觀行故，坐如來座；有慈悲故，入如來室。止行離過，即成斷德；觀行無著，即成智德；慈悲利他，即成恩德。恩德資成智德，智德能通達斷德，是名身業安樂行。余口、意誓愿亦如是。齊此是跡門流通竟也。
第十五、者，下方空中法身大士，是釋尊本時弟子，今奉命涌出弘經，彌勒尚自不識，由此發起開近顯遠之大教也。
第十六、，正開近跡而顯遠本。如來者，十方三世諸佛、二佛、三佛、本佛、跡佛之通號也。壽者，受也。量者，詮量也。今正詮本地報身功德，而報身智慧上冥下契，三身宛足，故言。
第十七、者，佛說壽量，三世弟子得種種益，故言功德；淺深不同，故言分別也。品中有授記、領解、流通，佛說長行為總授法身記，彌勒說偈為總申領解，此後為流通分。於中先明現在四信，次明滅後五品。
四信者：一、一念信解，未能演說；二、略解言趣；三、廣為他說；四、深信觀成。五品者：一、直起隨喜心；二、加自受持讀誦；三、加勸他受持讀誦；四、加兼行六度；五、加正行六度也。
第十八、，明初品因功德以勸流通。隨者，隨順事理無二無別；喜是慶己慶人。順理者，聞佛本地深遠，深遠信順不逆，無一毫疑滯；順事者，聞佛三世益物，橫豎該亘，遍一切處，亦無一毫疑滯。順理有實功德，順事有權功德，慶己有智慧，慶人有慈悲，權、實、智、斷合而說之，故言。
第十九、，明初品果功德以勸流通，所謂六根清凈。
第二十、，引信毀罪福，證勸流通。內懷不輕之解，外敬不輕之境，身立不輕之行，口宣不輕之教，人作不輕之目，故名常不輕也。
已上三品半文，即勸持流通竟。此下有八品文，明付囑流通，又分為三：、兩品，正明囑累流通；下五品，約化他勸流通；一品，約自行勸流通也。
第二十一、者，神名不測，力名干用。不測，則天然之體深；干用，則轉變之力大。此中為付囑深法，現十種大力，故名為。
第二十二、者，囑是佛所付囑，累是煩爾宣傳，此從圣旨得名；又囑是頂受所囑，累是甘而弗勞，此從菩薩敬順得名；又囑是如來金口所囑，累是菩薩丹心頂荷，此從授受合論。是故如來躬從座起，申手摩頂，授以難得之法，大眾曲躬合掌，如世尊勑，當具奉行，殷勤授受，故名。
第二十三、者，勖弘法之師，應當竭其神力，盡其形命，以弘大法也。
第二十四、、第二十五、，皆勸受法弟子，令知他方大士奉命弘經，普現色身，形無定準，不可以牛羊眼看，不可以凡庸識度，於所聞處勿生輕想，輕想則法不染心也。
第二十六、者，惡世弘經，每多惱難，故以咒護之，使道流通。
第二十七、者，說四圣之前緣，顯人護之功德。
第二十八、者，梵音邲輸颰陀，此翻普賢，亦翻遍吉。伏道周遍名普，鄰終際極名賢。勸發者，戀法之辭也。遙在彼國，具聞此經，始末既周，欲令自行化他永永無已，故自東而來勸發。
又總約十一品半流通之文生起次第者，現在聞經，得真似兩益，如上說。若直聞一句而生隨喜，如現在四信。格其功德，未來無佛，恐人疑福少，故說滅後五品功德也。因功德微密，未若果功德彰灼，故說。因果雙舉，未若引證分明，故說。雖舉往人，未若現變，故說。雖示神力，未若摩頂付囑，故說。雖通途囑累，未若示其要術，棄身存道，故說。雖誡能化，未若誡其所化，隨聞法處，應生佛想，故說、。若初心弘經，既無神力，當依內禁，故說。復須外護，故說、，聯翩重疊，使大法弘通耳。
復次，更請正說，勸發自行；更請流通，勸發化他。佛總以四法答之：一者、為諸佛護念；二者、植眾德本；三者、入正定聚；四者、發救一切眾生之心。即是雙答正及流通大旨。何者？佛雖無偏，若能遠惡從善，反迷還正，開權知見，顯佛知見，則稱可圣心，諸佛護念。若佛知見開，則般若照明，是植眾德本，亦是入正定聚，不亂、不味、不取、不舍，亦是發救眾生心。當知此四，與開權顯實名異體同，無二無別。
又佛護念者，是開佛知見；植眾德本者，是示佛知見；發救眾生心，是悟佛知見；入正定聚，是入佛知見。跡門之要，此四收矣。又跡則有本，從本開示悟入，故有跡中開示悟入。今開跡即顯本，本跡無二無別，以四法答其請正，於義明矣。
以四法答請流通者，流通之方，唯三唯四。發救眾生心，是入如來室；入正定聚、佛所護念，是著如來衣；植眾德本，是坐如來座：是弘宣之要，即四而三也。又發救眾生心，是誓愿安樂行；入正定聚，是意安樂行；植眾德本，是口安樂行；諸佛護念，是身安樂行。當知後四即前四也。一答酬其兩請，舉四冠罩一經，法華之重演，豈不巧且妙哉？
所愿一句沾神，咸資彼岸。思惟修習，永用舟航。隨喜見聞，為主伴。若取若舍，經耳成緣。或順或逆，終因斯脫。愿解脫之日，依報、正報常宣妙經，一剎一塵無非利物。惟愿諸佛冥熏加被，一切菩薩密借威靈！在在未說，皆為勸請，凡有說處，親承供養。一句一偈，增進菩提，一色一香，永無退轉。
昔李青蓮登黃鶴樓，見崔灝題詩，遂為閣筆，知其不可勝也。智者大師親證法華三昧，光宅尚破余家可知，後人紛紛再出手眼，未具青蓮學識故耳。余既述佛頂玄文，諸友咸請再解法華，堅以此意辭之。適因演妙典於紫云，有達際法友督梓梵文，欲撮略全經大旨，以便初學。敬依玄義、文句，節取大綱，名為綸貫，庶幾染指而知全鼎之味云爾。若以抄錄舊文為誚，予何敢辭？蕅益智旭謹識。