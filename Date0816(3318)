尒時，具壽善現白佛言：世尊！若菩薩摩訶薩成就如是方便善巧，發心已來，為經幾時？
佛言：善現！是菩薩摩訶薩發心已來，經於無數百千俱胝那庾多劫。
具壽善現復白佛言：世尊！若菩薩摩訶薩成就如是方便善巧，已曾親近供養幾佛？
佛言：善現！是菩薩摩訶薩已曾親近供養殑伽沙等諸佛。
具壽善現復白佛言：世尊！若菩薩摩訶薩成就如是方便善巧，已曾種植幾所善根？
佛言：善現！是菩薩摩訶薩發心已來，無有布施波羅蜜多而不圓滿精勤修習，無有凈戒波羅蜜多而不圓滿精勤修習，無有安忍波羅蜜多而不圓滿精勤修習，無有精進波羅蜜多而不圓滿精勤修習，無有靜慮波羅蜜多而不圓滿精勤修習，無有般若波羅蜜多而不圓滿精勤修習。
是菩薩摩訶薩發心已來，無有內空而不圓滿精勤安住，無有外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而不圓滿精勤安住。
是菩薩摩訶薩發心已來，無有真如而不圓滿精勤安住，無有法界、法性、不虛妄性、不變異性、平等性、離生性、法定、法住、實際、虛空界、不思議界而不圓滿精勤安住。是菩薩摩訶薩發心已來，無有苦圣諦而不圓滿精勤安住，無有集滅道圣諦而不圓滿精勤安住。
是菩薩摩訶薩發心已來，無有四靜慮而不圓滿精勤修習，無有四無量、四無色定而不圓滿精勤修習。是菩薩摩訶薩發心已來，無有八解脫而不圓滿精勤修習，無有八勝處、九次第定、十遍處而不圓滿精勤修習。是菩薩摩訶薩發心已來，無有四念住而不圓滿精勤修習，無有四正斷、四神足、五根、五力、七等覺支、八圣道支而不圓滿精勤修習。是菩薩摩訶薩發心已來，無有空解脫門而不圓滿精勤修習，無有無相、無愿解脫門而不圓滿精勤修習。
是菩薩摩訶薩發心已來，無有五眼而不圓滿精勤修習，無有六神通而不圓滿精勤修習。是菩薩摩訶薩發心已來，無有佛十力而不圓滿精勤修習，無有四無所畏、四無礙解、大慈大悲大喜大舍、十八佛不共法而不圓滿精勤修習。是菩薩摩訶薩發心已來，無有無忘失法而不圓滿精勤修習，無有住舍性而不圓滿精勤修習。
是菩薩摩訶薩發心已來，無有一切智而不圓滿精勤修習，無有道相智、一切相智而不圓滿精勤修習。是菩薩摩訶薩發心已來，無有陀羅尼門而不圓滿精勤修習，無有三摩地門而不圓滿精勤修習。是菩薩摩訶薩發心已來，無有菩薩摩訶薩行而不圓滿精勤修習，無有無上正等菩提而不圓滿精勤修習。善現！是菩薩摩訶薩發心已來，種植如上圓滿善根，由此因緣，成就如是方便善巧。
具壽善現復白佛言：世尊！若菩薩摩訶薩成就如是方便善巧，甚為希有。
佛言：善現！如是！如是！如汝所說。是菩薩摩訶薩成就如是方便善巧，甚為希有。善現當知！如日月輪，周行照燭四大洲界，作大事業，其中所有若情非情，隨彼光明勢力而轉，各成己事。如是般若波羅蜜多照燭余五波羅蜜多，作大事業，布施等五波羅蜜多隨順般若波羅蜜多勢力而轉，各成己事。
善現當知！布施等五波羅蜜多，皆由般若波羅蜜多所攝受故，乃得名為波羅蜜多，若離般若波羅蜜多，布施等五，不得名為波羅蜜多。善現當知！如轉輪王，若無七寶，不得名為轉輪圣王；要具七寶，乃得名為轉輪圣王。布施等五波羅蜜多亦復如是，若非般若波羅蜜多之所攝受，不得名為波羅蜜多；要為般若波羅蜜多之所攝受，乃得名為波羅蜜多。
善現當知！如有女人，端正巨富，若無強夫所守護者，易為惡人之所侵凌。布施等五波羅蜜多亦復如是，若無般若波羅蜜多力所攝護，易為天魔及彼眷屬之所沮壞。善現當知！如有女人，端正巨富，若有強夫所守護者，不為惡人之所侵淩。布施等五波羅蜜多亦復如是，若有般若波羅蜜多力所攝護，一切天魔及彼眷屬不能沮壞。
善現當知！如有軍將，臨戰陣時，善備種種鎧鉀刀仗，鄰國怨敵所不能害。布施等五波羅蜜多亦復如是，若不遠離甚深般若波羅蜜多，天魔眷屬、增上慢人乃至菩薩、旃茶羅等，皆不能壞。善現當知！如贍部洲諸小王等，隨時朝侍轉輪圣王，因轉輪王，得游勝處。布施等五波羅蜜多亦復如是，隨順般若波羅蜜多，由彼勢力所引導故，速趣無上正等菩提。
善現當知！如贍部洲東方諸水，無不皆趣殑伽大河，與殑伽河俱入大海。布施等五波羅蜜多亦復如是，無不皆為甚深般若波羅蜜多所攝引故，能到無上正等菩提。善現當知！如人右手，能作眾事。甚深般若波羅蜜多亦復如是，能引一切殊勝善法。善現當知！如人左手，所作不便。布施等五波羅蜜多亦復如是，不能引生殊勝善法。
善現當知！譬如眾流，若大若小，皆入大海，同一咸味。布施等五波羅蜜多亦復如是，皆為般若波羅蜜多所攝引故，同至無上正等菩提，由此皆名能到彼岸。善現當知！如轉輪王，欲有所趣，四軍導從，輪寶居先，王及四軍念欲飲食，輪則為住，既飲食已，王念欲行，輪則前去，其輪去住，隨王意欲，至所趣方，不復前去。布施等五波羅蜜多亦復如是，與諸善法欲趣無上正等菩提，要因般若波羅蜜多以為前導，進止俱隨，不相舍離，若至佛果，更不前進。
善現當知！如轉輪王，七寶具足，所謂輪寶、象寶、馬寶、主藏臣寶、女寶、將寶、如意珠寶，其轉輪王欲有所至，四軍七寶前後導從，尒時輪寶雖最居先，而不分別前後之相。布施等五波羅蜜多亦復如是，與諸善法欲趣無上正等菩提，必以般若波羅蜜多為其前導，然此般若波羅蜜多不作是念：我於布施、凈戒、安忍、精進、靜慮波羅蜜多最為前導，彼隨從我。布施等五波羅蜜多不作是念：甚深般若波羅蜜多居我等前，我隨從彼。何以故？善現！波羅蜜多及一切法自性皆鈍，無所能為，虛妄不實，空無所有，不自在相，譬如陽焰、光影、水月、鏡中像等，其中都無分別作用，真實自體。
尒時，具壽善現白佛言：世尊！若一切法自性皆空，云何菩薩摩訶薩精勤修學布施、凈戒、安忍、精進、靜慮、般若波羅蜜多，當得無上正等菩提？
佛言：善現！諸菩薩摩訶薩於此六種波羅蜜多勤修學時，作是念：世間有情，心皆顛倒，沒生死苦，不能自脫。我若不修善巧方便，不能解脫彼生死苦。我當為彼諸有情類，精勤修學布施、凈戒、安忍、精進、靜慮、般若波羅蜜多善巧方便。善現！是菩薩摩訶薩作是念已，為諸有情舍內外物。舍已，復作如是思惟：我於此物，都無所舍。何以故？此內外物自性皆空，非關於我，不可舍故。善現！是菩薩摩訶薩由此觀察，修行布施波羅蜜多，速得圓滿，疾證無上正等菩提。
善現！是菩薩摩訶薩為諸有情，終不犯戒。所以者何？是菩薩摩訶薩作是念：我為有情求趣無上正等菩提，若斷生命，不與而取，行欲邪行，是所不應。我為有情求趣無上正等菩提，作虛誑語，作離間語，作麤惡語，作雜穢語，是所不應。我為有情求趣無上正等菩提，發起貪欲、瞋恚、邪見，是所不應。我為有情求趣無上正等菩提，求妙欲境，求天富樂，求作帝釋、魔、梵王等，是所不應。我為有情求趣無上正等菩提，求住聲聞或獨覺地，是所不應。善現！是菩薩摩訶薩由此觀察，修行凈戒波羅蜜多，速得圓滿，疾證無上正等菩提。
善現！是菩薩摩訶薩為諸有情不起瞋恨，假使被毀謗凌辱，辛楚苦言，切於心髓，終不發起一念瞋恨。設復常遭刀仗、瓦石、杖塊等物捶打其身，割截斫刺，節節支解，亦不發起一念惡心。所以者何？是菩薩摩訶薩觀察一切，聲如谷響，色如聚沫，我為饒益一切有情，不應於中妄起瞋恨。善現！是菩薩摩訶薩由此觀察，修行安忍波羅蜜多，速得圓滿，疾證無上正等菩提。
善現！是菩薩摩訶薩為諸有情勤求善法，乃至無上正等菩提，於其中間，常無懈怠。何以故？是菩薩摩訶薩作是念：我若懈怠，不能拔濟諸有情類生老病死，亦不能得所求無上正等菩提。善現！是菩薩摩訶薩由此觀察，修行精進波羅蜜多，速得圓滿，疾證無上正等菩提。
善現！是菩薩摩訶薩為諸有情修諸勝定，乃至無上正等菩提，終不發起貪瞋癡等散亂之心。所以者何？是菩薩摩訶薩作是念：若我發起貪俱行心、瞋俱行心、癡俱行心，及於余事散亂之心，則不能成饒益他事，亦不能得所求無上正等菩提。善現！是菩薩摩訶薩由此觀察，修行靜慮波羅蜜多，速得圓滿，疾證無上正等菩提。
善現！是菩薩摩訶薩為諸有情，常不遠離甚深般若波羅蜜多，乃至無上正等菩提，常勤修學世出世間微妙勝慧。所以者何？是菩薩摩訶薩作是念：若異般若波羅蜜多，終不能成利樂他事，亦不能得所求無上正等菩提。善現！是菩薩摩訶薩由此觀察，修行般若波羅蜜多，速得圓滿，疾證無上正等菩提。
尒時，具壽善現白佛言：世尊！若六波羅蜜多無差別相，皆是般若波羅蜜多所攝受故，皆由般若波羅蜜多修成滿故，應合成一波羅蜜多，所謂般若波羅蜜多。云何可說甚深般若波羅蜜多於布施等波羅蜜多為最為勝，為長為尊，為妙為微妙，為上為無上？
佛言：善現！如是！如是！如汝所說。布施等六波羅蜜多無差別相。若無般若波羅蜜多，布施等五，不得名為波羅蜜多；要因般若波羅蜜多，布施等五，乃得名為波羅蜜多。由此前五波羅蜜多攝在般若波羅蜜多故，但有一波羅蜜多，所謂般若波羅蜜多，是故一切波羅蜜多無差別相。
善現當知！如諸有情，雖有種種身相差別，若有鄰近妙高山王，咸同一色。布施等五波羅蜜多亦復如是，雖有種種品類差別，而為般若波羅蜜多所攝受故，皆由般若波羅蜜多修成滿故，依止般若波羅蜜多，方能趣入一切智智，乃得名為到彼岸故，皆同一味，相無差別，不可施設此是布施波羅蜜多，此是凈戒、安忍、精進、靜慮、般若波羅蜜多。何以故？善現！如是六種波羅蜜多，同能趣入一切智智，能到彼岸，相無差別。由此因緣，布施等六波羅蜜多無差別相。
具壽善現復白佛言：波羅蜜多及一切法，若隨實義，皆無此彼勝劣差別，何緣故說甚深般若波羅蜜多於布施等波羅蜜多為最為勝，為長為尊，為妙為微妙，為上為無上？
佛言：善現！如是！如是！如汝所說。若隨實義，波羅蜜多及一切法，皆無此彼勝劣差別，但依世俗言說作用，說有此彼勝劣差別。施設布施波羅蜜多，施設凈戒、安忍、精進、靜慮、般若波羅蜜多，為欲度脫諸有情類世俗作用生老病死，然諸有情生老病死，皆非實有，但假施設。所以者何？有情無故，當知諸法亦無所有，甚深般若波羅蜜多了達一切都無所有，能拔有情世俗作用生老病死。由此故說甚深般若波羅蜜多於布施等波羅蜜多為最為勝，為長為尊，為妙為微妙，為上為無上。善現當知！如轉輪王所有女寶於人中女為最為勝，為長為尊，為妙為微妙，為上為無上。如是般若波羅蜜多於布施等波羅蜜多為最為勝，為長為尊，為妙為微妙，為上為無上。
具壽善現復白佛言：佛以何意但說般若波羅蜜多於布施等波羅蜜多為最為勝，為長為尊，為妙為微妙，為上為無上？
佛言：善現！由此般若波羅蜜多能善攝取一切善法，和合趣入一切智智，安住不動，以無所住而為方便。
具壽善現復白佛言：如是般若波羅蜜多於諸善法有取舍不？
佛言：不也，甚深般若波羅蜜多於一切法無取無舍。何以故？善現！以一切法皆不可取不可舍故。
尒時，具壽善現復白佛言：世尊！甚深般若波羅蜜多於何等法無取無舍？
佛言：善現！甚深般若波羅蜜多於色無取無舍，於受想行識無取無舍。甚深般若波羅蜜多於眼處無取無舍，於耳鼻舌身意處無取無舍。甚深般若波羅蜜多於色處無取無舍，於聲香味觸法處無取無舍。
甚深般若波羅蜜多於眼界無取無舍，於耳鼻舌身意界無取無舍。甚深般若波羅蜜多於色界無取無舍，於聲香味觸法界無取無舍。甚深般若波羅蜜多於眼識界無取無舍，於耳鼻舌身意識界無取無舍。
甚深般若波羅蜜多於眼觸無取無舍，於耳鼻舌身意觸無取無舍。甚深般若波羅蜜多於眼觸為緣所生諸受無取無舍，於耳鼻舌身意觸為緣所生諸受無取無舍。
甚深般若波羅蜜多於地界無取無舍，於水火風空識界無取無舍。甚深般若波羅蜜多於無明無取無舍，於行、識、名色、六處、觸、受、愛、取、有、生、老死愁嘆苦憂惱無取無舍。甚深般若波羅蜜多於布施波羅蜜多無取無舍，於凈戒、安忍、精進、靜慮、般若波羅蜜多無取無舍。
甚深般若波羅蜜多於內空無取無舍，於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無取無舍。甚深般若波羅蜜多於真如無取無舍，於法界、法性、不虛妄性、不變異性、平等性、離生性、法定、法住、實際、虛空界、不思議界無取無舍。
甚深般若波羅蜜多於苦圣諦無取無舍，於集滅道圣諦無取無舍。甚深般若波羅蜜多於四靜慮無取無舍，於四無量、四無色定無取無舍。甚深般若波羅蜜多於八解脫無取無舍，於八勝處、九次第定、十遍處無取無舍。
甚深般若波羅蜜多於四念住無取無舍，於四正斷、四神足、五根、五力、七等覺支、八圣道支無取無舍。甚深般若波羅蜜多於空解脫門無取無舍，於無相、無愿解脫門無取無舍。甚深般若波羅蜜多於五眼無取無舍，於六神通無取無舍。
甚深般若波羅蜜多於佛十力無取無舍，於四無所畏、四無礙解、大慈大悲大喜大舍、十八佛不共法無取無舍。甚深般若波羅蜜多於無忘失法無取無舍，於住舍性無取無舍。甚深般若波羅蜜多於一切智無取無舍，於道相智、一切相智無取無舍。
甚深般若波羅蜜多於一切陀羅尼門無取無舍，於一切三摩地門無取無舍。甚深般若波羅蜜多於預流果無取無舍，於一來、不還、阿羅漢果無取無舍。甚深般若波羅蜜多於獨覺菩提無取無舍。甚深般若波羅蜜多於一切菩薩摩訶薩行無取無舍。甚深般若波羅蜜多於諸佛無上正等菩提無取無舍。
具壽善現復白佛言：世尊！甚深般若波羅蜜多云何於色無取無舍？云何於受想行識無取無舍？甚深般若波羅蜜多云何於眼處無取無舍？云何於耳鼻舌身意處無取無舍？甚深般若波羅蜜多云何於色處無取無舍？云何於聲香味觸法處無取無舍？
甚深般若波羅蜜多云何於眼界無取無舍？云何於耳鼻舌身意界無取無舍？甚深般若波羅蜜多云何於色界無取無舍？云何於聲香味觸法界無取無舍？甚深般若波羅蜜多云何於眼識界無取無舍？云何於耳鼻舌身意識界無取無舍？
甚深般若波羅蜜多云何於眼觸無取無舍？云何於耳鼻舌身意觸無取無舍？甚深般若波羅蜜多云何於眼觸為緣所生諸受無取無舍？云何於耳鼻舌身意觸為緣所生諸受無取無舍？
甚深般若波羅蜜多云何於地界無取無舍？云何於水火風空識界無取無舍？甚深般若波羅蜜多云何於無明無取無舍？云何於行、識、名色、六處、觸、受、愛、取、有、生、老死愁嘆苦憂惱無取無舍？甚深般若波羅蜜多云何於布施波羅蜜多無取無舍？云何於凈戒、安忍、精進、靜慮、般若波羅蜜多無取無舍？
甚深般若波羅蜜多云何於內空無取無舍？云何於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無取無舍？甚深般若波羅蜜多云何於真如無取無舍？云何於法界、法性、不虛妄性、不變異性、平等性、離生性、法定、法住、實際、虛空界、不思議界無取無舍？
甚深般若波羅蜜多云何於苦圣諦無取無舍？云何於集滅道圣諦無取無舍？甚深般若波羅蜜多云何於四靜慮無取無舍？云何於四無量、四無色定無取無舍？甚深般若波羅蜜多云何於八解脫無取無舍？云何於八勝處、九次第定、十遍處無取無舍？
甚深般若波羅蜜多云何於四念住無取無舍？云何於四正斷、四神足、五根、五力、七等覺支、八圣道支無取無舍？甚深般若波羅蜜多云何於空解脫門無取無舍？云何於無相、無愿解脫門無取無舍？甚深般若波羅蜜多云何於五眼無取無舍？云何於六神通無取無舍？
甚深般若波羅蜜多云何於佛十力無取無舍？云何於四無所畏、四無礙解、大慈大悲大喜大舍、十八佛不共法無取無舍？甚深般若波羅蜜多云何於無忘失法無取無舍？云何於住舍性無取無舍？甚深般若波羅蜜多云何於一切智無取無舍？云何於道相智、一切相智無取無舍？
甚深般若波羅蜜多云何於一切陀羅尼門無取無舍？云何於一切三摩地門無取無舍？甚深般若波羅蜜多云何於預流果無取無舍？云何於一來、不還、阿羅漢果無取無舍？甚深般若波羅蜜多云何於獨覺菩提無取無舍？甚深般若波羅蜜多云何於一切菩薩摩訶薩行無取無舍？甚深般若波羅蜜多云何於諸佛無上正等菩提無取無舍？
佛言：善現！甚深般若波羅蜜多不思惟色，如是於色無取無舍；不思惟受想行識，如是於受想行識無取無舍。甚深般若波羅蜜多不思惟眼處，如是於眼處無取無舍；不思惟耳鼻舌身意處，如是於耳鼻舌身意處無取無舍。甚深般若波羅蜜多不思惟色處，如是於色處無取無舍；不思惟聲香味觸法處，如是於聲香味觸法處無取無舍。
甚深般若波羅蜜多不思惟眼界，如是於眼界無取無舍；不思惟耳鼻舌身意界，如是於耳鼻舌身意界無取無舍。甚深般若波羅蜜多不思惟色界，如是於色界無取無舍；不思惟聲香味觸法界，如是於聲香味觸法界無取無舍。甚深般若波羅蜜多不思惟眼識界，如是於眼識界無取無舍；不思惟耳鼻舌身意識界，如是於耳鼻舌身意識界無取無舍。
甚深般若波羅蜜多不思惟眼觸，如是於眼觸無取無舍；不思惟耳鼻舌身意觸，如是於耳鼻舌身意觸無取無舍。甚深般若波羅蜜多不思惟眼觸為緣所生諸受，如是於眼觸為緣所生諸受無取無舍；不思惟耳鼻舌身意觸為緣所生諸受，如是於耳鼻舌身意觸為緣所生諸受無取無舍。
甚深般若波羅蜜多不思惟地界，如是於地界無取無舍；不思惟水火風空識界，如是於水火風空識界無取無舍。甚深般若波羅蜜多不思惟無明，如是於無明無取無舍；不思惟行、識、名色、六處、觸、受、愛、取、有、生、老死愁嘆苦憂惱，如是於行乃至老死愁嘆苦憂惱無取無舍。甚深般若波羅蜜多不思惟布施波羅蜜多，如是於布施波羅蜜多無取無舍；不思惟凈戒、安忍、精進、靜慮、般若波羅蜜多，如是於凈戒乃至般若波羅蜜多無取無舍。
甚深般若波羅蜜多不思惟內空，如是於內空無取無舍；不思惟外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，如是於外空乃至無性自性空無取無舍。甚深般若波羅蜜多不思惟真如，如是於真如無取無舍；不思惟法界、法性、不虛妄性、不變異性、平等性、離生性、法定、法住、實際、虛空界、不思議界，如是於法界乃至不思議界無取無舍。
甚深般若波羅蜜多不思惟苦圣諦，如是於苦圣諦無取無舍；不思惟集滅道圣諦，如是於集滅道圣諦無取無舍。甚深般若波羅蜜多不思惟四靜慮，如是於四靜慮無取無舍；不思惟四無量、四無色定，如是於四無量、四無色定無取無舍。甚深般若波羅蜜多不思惟八解脫，如是於八解脫無取無舍；不思惟八勝處、九次第定、十遍處，如是於八勝處、九次第定、十遍處無取無舍。
甚深般若波羅蜜多不思惟四念住，如是於四念住無取無舍；不思惟四正斷、四神足、五根、五力、七等覺支、八圣道支，如是於四正斷乃至八圣道支無取無舍。甚深般若波羅蜜多不思惟空解脫門，如是於空解脫門無取無舍；不思惟無相、無愿解脫門，如是於無相、無愿解脫門無取無舍。甚深般若波羅蜜多不思惟五眼，如是於五眼無取無舍；不思惟六神通，如是於六神通無取無舍。
甚深般若波羅蜜多不思惟佛十力，如是於佛十力無取無舍；不思惟四無所畏、四無礙解、大慈大悲大喜大舍、十八佛不共法，如是於四無所畏乃至十八佛不共法無取無舍。甚深般若波羅蜜多不思惟無忘失法，如是於無忘失法無取無舍；不思惟住舍性，如是於住舍性無取無舍。甚深般若波羅蜜多不思惟一切智，如是於一切智無取無舍；不思惟道相智、一切相智，如是於道相智、一切相智無取無舍。
甚深般若波羅蜜多不思惟一切陀羅尼門，如是於一切陀羅尼門無取無舍；不思惟一切三摩地門，如是於一切三摩地門無取無舍。甚深般若波羅蜜多不思惟預流果，如是於預流果無取無舍；不思惟一來、不還、阿羅漢果，如是於一來、不還、阿羅漢果無取無舍。甚深般若波羅蜜多不思惟獨覺菩提，如是於獨覺菩提無取無舍。甚深般若波羅蜜多不思惟一切菩薩摩訶薩行，如是於一切菩薩摩訶薩行無取無舍。甚深般若波羅蜜多不思惟諸佛無上正等菩提，如是於諸佛無上正等菩提無取無舍。
具壽善現復白佛言：世尊！甚深般若波羅蜜多云何不思惟色？云何不思惟受想行識？甚深般若波羅蜜多云何不思惟眼處？云何不思惟耳鼻舌身意處？甚深般若波羅蜜多云何不思惟色處？云何不思惟聲香味觸法處？
甚深般若波羅蜜多云何不思惟眼界？云何不思惟耳鼻舌身意界？甚深般若波羅蜜多云何不思惟色界？云何不思惟聲香味觸法界？甚深般若波羅蜜多云何不思惟眼識界？云何不思惟耳鼻舌身意識界？
甚深般若波羅蜜多云何不思惟眼觸？云何不思惟耳鼻舌身意觸？甚深般若波羅蜜多云何不思惟眼觸為緣所生諸受？云何不思惟耳鼻舌身意觸為緣所生諸受？
甚深般若波羅蜜多云何不思惟地界？云何不思惟水火風空識界？甚深般若波羅蜜多云何不思惟無明？云何不思惟行、識、名色、六處、觸、受、愛、取、有、生、老死愁嘆苦憂惱？甚深般若波羅蜜多云何不思惟布施波羅蜜多？云何不思惟凈戒、安忍、精進、靜慮、般若波羅蜜多？
甚深般若波羅蜜多云何不思惟內空？云何不思惟外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空？甚深般若波羅蜜多云何不思惟真如？云何不思惟法界、法性、不虛妄性、不變異性、平等性、離生性、法定、法住、實際、虛空界、不思議界？
甚深般若波羅蜜多云何不思惟苦圣諦？云何不思惟集滅道圣諦？甚深般若波羅蜜多云何不思惟四靜慮？云何不思惟四無量、四無色定？甚深般若波羅蜜多云何不思惟八解脫？云何不思惟八勝處、九次第定、十遍處？
甚深般若波羅蜜多云何不思惟四念住？云何不思惟四正斷、四神足、五根、五力、七等覺支、八圣道支？甚深般若波羅蜜多云何不思惟空解脫門？云何不思惟無相、無愿解脫門？甚深般若波羅蜜多云何不思惟五眼？云何不思惟六神通？
甚深般若波羅蜜多云何不思惟佛十力？云何不思惟四無所畏、四無礙解、大慈大悲大喜大舍、十八佛不共法？甚深般若波羅蜜多云何不思惟無忘失法？云何不思惟住舍性？甚深般若波羅蜜多云何不思惟一切智？云何不思惟道相智、一切相智？
甚深般若波羅蜜多云何不思惟一切陀羅尼門？云何不思惟一切三摩地門？甚深般若波羅蜜多云何不思惟預流果？云何不思惟一來、不還、阿羅漢果？甚深般若波羅蜜多云何不思惟獨覺菩提？甚深般若波羅蜜多云何不思惟一切菩薩摩訶薩行？甚深般若波羅蜜多云何不思惟諸佛無上正等菩提？