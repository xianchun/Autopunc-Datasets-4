另設啟請法座。班首鳴引磬，齋主上香。禮拜已，班首前行，齋主又後，至佛前拈香。
戒定真香，焚起沖天上，
虔誠，爇在金爐放，頃刻氤氳，即遍滿十方。昔日耶輸免難消災障。
香云蓋三稱畢，師云：
覺海虛空起，娑婆業浪流，
若人登彼岸，極樂有歸舟。
大眾念佛至靈前站定，念心經一卷、往生咒三遍畢，舉贊或說後文皆可。
法王利物，悲智洪深，普遍十方，冥陽靡隔。今蒙齋主恭為某屆，覺後空空無大千。既然如是，則經云：從是西方過十萬億佛土，有世界名曰極樂，其土有佛，號阿彌陀，今現在說法。總不出唯心凈土，本性彌陀也。由是而知，即今現前亡過，其生也蓮華朵朵，其歿也行樹重重。無一時不達蓮邦，無一念不依慈父。審如是，且道離此心、佛、眾生外，別有商量處也無？
大圓鏡絕纖埃，碧藕華中有圣胎，
遙望金沙池沼外，寶光常照玉樓臺。
下座旋遶念佛千聲已，至靈前，師舉觀音、勢至、清凈海眾三稱畢，念後文：
十方三世佛，阿彌陀第一，九品度眾生，威德無窮極。我今大歸依，懺悔三業罪。凡有諸福善，至心用回向，愿同念佛人，感應隨時現。臨終西方境，分明在目前，見聞皆精進，同生極樂國，見佛了生死，如佛度一切。無邊煩惱斷，無量法門修，誓愿度眾生，總愿成佛道。虛空有盡，我愿無窮。
愿生西方凈土中，上品蓮華為父母，
華開見佛悟無生，不退菩薩為伴侶。
法寶實難量，如來金口宣揚。龍宮海藏散天香，覺者誦瑯，玉軸霞條金寫字，似排秋雁成行。昔因三藏取來唐，萬古為敷揚。
蓋聞虛而有鳴答之聲，寂而無形影之相。然谷響自然，非呼之而不答；佛身無作，非扣之而不彰。上來啟建第二時系念佛事已圓。如上殊勳，投入如來大愿海中，出生功德，端為亡靈洗除業垢，增長善根，舍此報緣，往生凈土。但念自從無始，迄至今生，漚生巨海，逐識浪以高低；云點太清，任情風而人我。於是循環諸趣，流轉四生，業海茫茫，罪山岌岌，匪憑發露，曷遂消除？懺摩已往，發愿當來。再勞法眾，至心懺悔發愿：
往昔所造諸惡業，皆由無始貪瞋癡，
從身語意之所生，一切罪障皆懺悔。
眾生無邊誓愿度，煩惱無盡誓愿斷，
法門無量誓愿學，佛道無上誓愿成。
上來懺悔發愿已竟。具行猶人具眼目，愿如日月燈光明。依光照燭見分明，行者方能達前境。是以念佛之人，若不發愿往生，縱有功行，亦成虛設，以不順佛故。今爾亡靈當知此意。
阿彌陀佛，無上醫王，巍巍金相放毫光，苦海作慈航。九品蓮邦，同愿往西方。
十萬余程不隔塵，休將迷悟自疏親。
剎那念盡沙佛，便是蓮華國人。
合塵背覺，栽荊棘於七寶園林；舍妄歸真，列珠網於四生門戶。縱橫萬法，圓裹一心，非思量處，阿彌陀佛，坐斷六根，無造作時，清泰故鄉。橫吞八極，破群昏如杲日麗天，療眾病如善見神藥。所以云：一稱阿彌陀佛名號，能滅八萬億劫生死眾苦。利益如是，豈譬喻言說之可及乎？只如即今系念第三時佛事，且道現前眾等，同聲相應一句，如何指陳？
一從佛向舌根念，不覺華隨足底生。
阿彌陀佛身金色，相好光明無等倫，
白毫宛轉五須彌，紺目澄清四大海。
光中化佛無數億，化菩薩眾亦無邊，
四十八愿度眾生，九品咸令登彼岸。
第一大愿，觀想彌陀，四十八愿度娑婆，九品涌金波，寶網交羅，度亡靈出愛河。
打破虛空笑滿腮，玲瓏寶藏豁然開，
直饒空劫生前事，六字洪名畢竟該。
古人道：清珠投於濁水，濁水不得不清；念佛投於亂心，亂心不得不佛。西天有寶，名曰清珠，謂此珠投入濁水中，入水一寸，則一寸之濁水即便清潔。此珠入水，自寸至尺，乃至於底，則濁水亦隨之而澄湛。當知清珠者，喻念佛之凈念也。濁水者，喻雜亂之妄心也。當妄心雜亂之頃，能舉起一念，如對慈尊，按定六字洪名，一一出口入耳，則此雜亂自然隨念寂靜。自是一念，而至十念，乃至念念不移，即教中所謂凈念相繼者也。念佛之人，須要信心懇切，正因凜然。重念死生輪轉之可悲，深厭塵勞紛擾為可痛，舉起一聲佛名，直下更無異見。如太阿劍橫按當軒，如大火輪星騰焰熾，萬物攖之則燎，觸之則傷。直至一心不亂，能所兩忘，到家之說，不容再舉；捷逕之詞，何勞掛齒？可謂證修之神術，超方便之正途，破死生蟄戶之雷霆，燭迷妄幽衢之日月。今宵三時系念佛事將圓，亡靈承茲上善，決定往生。且道一念未萌以前，還有者個消息也無？鳴尺是心空寂念何依？故國云歸孰未歸？
花外玉雞啼曉日，遠迎新佛奉慈威。
下座旋遶念佛千聲已，至靈前，師舉觀音、勢至、清凈海眾三稱畢，念後文：
一心歸命，極樂世界阿彌陀佛，愿以凈光照我，慈誓攝我。我今正念，稱如來名，為菩提道，求生凈土。佛昔本誓：若有眾生欲生我國，志心信樂，乃至十念，若不生者，不取正覺。以此念佛因緣，得入如來大誓海中，承佛慈力，眾罪消滅，善根增長。若臨命終，自知時至，身無病苦，心不貪戀，意不顛倒，如入禪定，佛及圣眾手執金臺來迎接我，於一念頃，生極樂國，花開見佛，即聞佛乘，頓開佛慧，廣度眾生，滿菩提愿。
念佛臨終見寶臺，寶幡寶蓋滿空排，
彌陀勢至觀音等，合掌相隨歸去來。
僧寶不思議，身披三事云衣。浮盃過海剎那時，赴感應群機。堪作人天功德主，堅持戒行無違。我今稽首愿遙知，振錫杖提攜。
念佛既從心出，結業豈屬外來？須臾背念佛之心，剎那即結業之所。今則眾等依憑教法，作三時系念佛事，所集勝因，專為亡靈決生凈土。自今戒香馥郁，慧炬營煌，迷云開而性天獨朗，妄塵盡而心地廓通。諸根圓凈，群業頓空。一舉念，一華開，挹露迎風，香浮玉沼；一馳情，一果熟，含煙對日。影落金園，經行坐臥在其中，游戲逍遙非分外。得佛受用，徹法源底，常寂光處處現前，大愿王塵塵契會。更為亡靈至心懺悔發愿：
往昔所造諸惡業，皆由無始貪瞋癡，
從身語意之所生，一切罪根皆懺悔。
自性眾生誓愿度，自性煩惱誓愿斷，
自性法門誓愿學，自性佛道誓愿成。
上來三時系念阿彌陀佛萬德洪名，勸導亡靈懺除結業，發愿往生。行愿既深，功無虛棄。惟愿亡靈聞斯法要，信受奉行，從是托質蓮胎，永離業海，直證阿鞞跋致，圓滿無上菩提。
彌陀佛，大愿王，慈悲喜舍難量，眉間常放白毫光。度眾生，極樂邦，八德池中蓮九品，七寶妙樹成行。如來圣號若宣揚，接引往西方。彌陀圣號若稱揚，同愿往西方。
系念功德殊勝行，無邊勝福皆回向，
普愿沈溺諸眾生，速往無量光佛剎。
十方三世一切佛，一切菩薩摩訶薩，摩訶般若波羅蜜。
自歸依佛，當愿眾生，紹隆佛種，發無上心。
自歸依法，當愿眾生，深入經藏，智慧如海。
自歸依僧，當愿眾生，統理大眾，一切無礙。
