大觉禅师怀琏，受先帝圣眷，累赐宸章。屡贡诚恳，乞归林下。今从所请，俾遂闲心。凡经过小可庵院，任性住持；或十方禅林，不得抑逼坚请。
奉别一十五年，几一世矣！会见无时，此怀可知。到此，日欲奉书，因循至今。辱书具审，起居安稳。南方耆旧雕落，惟明有老师，杭有辩才，道俗所共依仰，盖一时盛事。此来得从辩才游，老病昏塞，颇有所警发；恨不得见老师，更与钻磨也。岁莫山中寒苦，千万为众自重！
要作，谨以撰成。衰朽废学，不知堪上石否？见参寥说，禅师出京日，英庙赐手诏，其略云任性住持者，不知果有否？如有，切请录示全文，欲添入此一节。切望子细，录到即便添入。仍大字写一本，付侍者赍归上石也，惟速为妙。碑上别作一碑首，如唐以前制度，刻寺额十五字。仍刻二龙夹之碑身。上更不写题目，自古制如此。最后方写年月、撰衔姓名，更不用着立石人及在任人名衔。此乃近世俗气，极不典也。下为龟趺承之，请令知事僧依此。
大雄氏真身舍利，乃戒定慧熏修所成。其灭后百年，周厉王时，东天竺国有阿育王造宝塔八万四千，贮释迦文佛真身舍利，请邪舍尊者放光遣神，光所止处布于天下。禹贡荒服之内凡十九所，四明鄮山当其一，自晋迨今历千九十七年，为阿育王寺。太康中，猎人刘萨诃病死，见梵僧指往会稽舍利塔处忏悔乃苏，因与僧惠连至会稽，竭诚遍祷。一夕闻钟声隐隐响地中，又二宿，声渐近。迟明，宝塔涌出地上，诸天花雨，万姓欢欣。塔高尺有四寸，广七寸，体质殊异，莫辨其何物。中悬小金磬，覆如盖，径可寸许。舍利缀于磬之中，圆转不定。初见如水晶珠，大如芡实，已如弹丸，已加大如瓜、如车轮。五色变幻，光彩射目，不可迫视。或见如大桐子白色，或见如椒豆大青色，或无所见。由晋、梁、唐、宋皆有名刻，姑摭其略云。
人至，辱书，伏承法候安裕，倾向！倾向！昨奉闻欲舍禅月，非有他也。先君爱此画，私心以为，舍施莫如舍所甚爱，而先君所与厚善者莫如公。又此画颇以灵异累，有所觉于梦寐，不欲尽谈，嫌涉怪尔。以此，不欲俗家收藏，意只如此。而来书乃见疑欲换金小罗汉，开书不觉失笑。近世士风薄恶，动有可疑，不谓世外之人犹复尔也。请勿复谈此！某此乏人可令赍去，兵卒之类又不足分付。告吾师差一谨干小师，赍笼仗来迎取，并古佛一轴亦同舍也。钱塘景物，乐之忘归。舍弟今自陈州得替，当授东南幕官。冬初恐到此，亦未甚的。诗笔计益老强，或借得数首一观，良幸！到此，亦有拙恶百十首，闲暇当录寄也。
乐全先生遗我鼎，我复以饷大觉老禅。在昔宋、鲁，取之以兵，书曰郜鼎，以器从名。乐全、东坡与之以义，书曰大觉之鼎，以名从器。挹山之泉，烹以其薪；以苦以甘，咨尔学人。
明守一书，托为致之。育王大觉禅师，仁庙旧所礼遇。尝见御笔赐偈颂，其略云伏睹大觉禅师，其敬之如此。今闻其困于小人之言，几不安其居，可叹！可叹！太守聪明老成，必能安全之。愿公因语款曲一言，正使凡僧，犹当以仁庙之故加礼，而况其人道德文彩雅重一时？此老今年八十二，若不安全，当使何往？恐朝廷闻之，亦未必喜也。轼方与撰，旦夕附去。公若见此老，且为致意。
维年月日，具位苏轼，谨以香茶蔬果，致奠故大觉禅师器之之灵。於穆仁祖，威神在天；山陵之藏，二十九年。当时遗老，存者几人？矧如禅师，方外之臣。颂诗往来，月璧星珠；昭之光，下烛海隅。昔本无生，今亦无灭；人怀昭陵，涕泗哽咽。我在壮岁，屡亲法筵；馈奠示别，岂免凄然？尚飨！
余倾年同舒公中丞出东城，驭小舟至宝幢。市中以蓝舆至。行未数里，入阿育王山，谒大觉禅师，留蒙堂十有五日。琏时已年老，不复作诗，但夜坐禅。谈诗皆余倡而舒公和也。涧底无尘猿捉月云间有路客吹箫诗禅可但能妙人境须知两已超尘世光阴自若川鄮山遗塔故依然平生有意莲花社此地相逢柏子禅百云烟瞻御墨一奁冰玉玩灵泉无端尚省来时路忽似溪翁转钓船一介坏衲，尸素丛林，幸际明时，重沾恩渥。顷从台州光孝㳟奉圣㫖，令洒扫灵隐道场，飘忽已及五年。屡对龙光款亲圣训，自惟人才卑陋，识见单微；徼冒遭逢一至于此，举今并古实所罕闻。惟仁宗朝大觉禅师怀琏，道契宸衷，曲蒙异眷。续以年老，丐还东州佳处，以安晚节。庆遇一时，辉映千载。仰惟陛下，天资颖悟，圣德同明。其厚德深仁，足以比踪仁祖，而神机道妙，窃拟过焉。之孱琐不材，不及大觉远甚。况今侵寻衰老，岂宜久居辇寺？深欲乞归林下，力行此道，以报鸿私。窃睹明州阿育王山广利禅寺，见缺住持。本寺乃奉安释迦舍利宝塔区处，邱壑幽邃，可与衲子安禅办道。愚敢望圣慈矜怜草芥，特与前去补处，庶几与怀琏遭遇仁庙时事，异世同辙。敢不益励操修，精仅香火，祈永天算，以效蝼蚁之诚？冒犯雷霆，屏息候命，无任战栗震惧之至！进止。
四月二十九日，三省同奉圣㫖，依所乞右札，付佛照禅师德光。淳熙七年五月，立石于阿育王山法不孤起，道不虚行，续佛慧命，必有其人。其人为谁？佛照禅师是已。师讳德光，姓彭氏，临江军新喻县人。曾祖厶、祖尧训、父术，皆乐施，喜释氏，尝籍乡里贫户，计口给钱。宣和辛丑岁，母袁氏梦异僧入室，有孕生师。骨相奇庞，伏犀贯顶。袁州木平山有妙应大师伯华者善相，谓此子他时空门梁栋也。初入小学，诵书十行俱下。父母既亡，依伯父循以居。一日延僧追修，师视佛书若素习然。绍兴辛酉，大慧禅师宗杲南迁过邑，师年二十一，望见曰：此古佛也，吾安得事之？自是有意出家。后二年，入光化禅院，受业于足庵普吉，研究宗㫖，日以精进。吉还闽，命从月庵善果于东禅，服勤三年。是时，妙湛、佛心、圆觉、乾元、越山诸禅刹名僧相望，师一一咨叩。闻江西百丈道震严冷、宝峰择明峭㧞，具入其室。一日，见饶州天宁应庵昙华送化主颂，叹曰：此真临济种草！亟往依之。虽箭锋相直，然碍膺未决。复从果老于沩山。果入寂，还江西谒典牛天游于云岩，见卍庵道颜于圆通。会昙华移庐山之东林、婺州之林，师皆从之。丙子岁，闻大慧住四明阿育王山，喜曰：缘法在兹矣。已而果大彻。慧示以赞，略曰：有德必有光，其光无间隔；名实要相称，非青黄赤白。归径山明月堂，奉事益䖍。遇其说法，座下争执笔抄录。师一历耳根，终身不忘。有问辄举，其慧解盖天资也。慧入寂，分座仰山。乾道丁亥，台守李侍郎浩延住鸿福。阅五年，徙光孝，郡城大火，寺亦焚荡。师念灾余，财施必艰。航海过泉州，人兢喜舍，厚载而归，殿宇一新。
师号拙庵，曰：吾平生多得拙力。孝宗皇帝雅闻其名，淳熙三年春诏开堂灵隐寺，遗中使赐香。是冬，召出观堂，留五昼夜，数问佛法大意。师数奏直截，上大悦，赐佛照禅师之号，赠御颂。明年再对，进。以都下劳应接，丐闲山林。七年夏，上用仁宗待大觉禅师怀琏故事，亦以育王处之。逮移御重华，趣令入觐，漏下十刻乃退。绍熙四年，改莅径山，师力辞。上曰：欲时相见耳。庆元元年，许还育王，归老东庵。尽鬻赐赉物，直数万缗之钱。置田，岁增谷五千石以助常住费。师常曰：佛经有大报恩七篇，谓释子当由孝以极其业。乃即水陆堂东偏设位，岁时祀其祖祢云。嘉泰三年仲春，忽语曰：吾将行矣。三月十七日，手写遗表及贻书常所厚者。二十日晨兴，集众叙别。敛衣收足，说偈而逝。三日入龛，容貌如生。塔全身于东庵之后。请谥于朝，敕特赐普慧宗觉大禅师，塔名圆鉴。僧腊六十夏，嗣法遍满四方，得度者一百二十余人。名公贵卿多从师游，东海国人往往望风敀敬。
初琏六十岁，自汴京来育王，寿八十三，师始终适同，兹其异也。八月，侍者正玸持遗书来，谓：先师与公幸接乡邻，同受阜陵异知，以塔铭见属，其行实则同里兵部章侍郎颖为之。余闻时节因缘，针芥啐啄，从上诸圣不能强为；喻筏刻舟，徒增我慢。又况对御法语，世已流布；得道原流，接物机要，丛林门弟，各存语录。姑叙住世，大略如此。铭曰：我闻万生各具物性人有未见见或未尽伟哉光公宿习戒定顿入悟门遂传心印福慧两足行解兼进巍巍孝宗见圣由圣与师晤言谓发深省晚归东庵不倦接引八十三年报缘已竟勿云镜明昔现今隐一物本无何用照映勿云谷虚有叩随应十方皆空何论销殒摘叶拈花击风捕影持问塔中解颜微哂庆元府阿育王寺有舍利塔殿，宋嘉熙中颓圮，非得万缗不可修。有一行童发愿募缘修造，曰：今惟八大王荣邸最有力。持疏劝缘。大王止题一千缗，行童归，不能成，乃断臂，流血不止而死，其事莫有言者。度宗于庚子岁八大王府中降生，日夜啼哭不止。一乳母抱之行廊庑下，入小阁，见粘一塔影，忽然而笑，去而复顾。揭塔影置其手中，遂不复啼哭。乳母以告大王，王忽悟题疏事，下本寺访之。言行童以某年月日死，正度宗生之日也。大王因捐赀以成其塔殿。度宗取入宫时，理宗梦有告之者曰：此十年太平天子也。遂立为太子云云。
嘉泰开禧间，先空叟唱江西之学于玉几，师是时年盛气锐，振励其间，如文远之在赵州，耽源之在南阳也。嗟夫！空叟墓田，桂松参天矣。国中大刹，布武而升，方行吴越，发挥家学，属意于师者，极不浅也。烂遗墨之鲜明，羞众香之芳烈，塔中有灵，几何不怆然动色也哉？伤今怀古，忧心如焚，谁其似之？经东暮云。
师名妙堪，号笑翁，四明慈溪毛氏子。生有道韵，顶相平满，额广伏犀。甫冠，锐欲超俗，父兄不夺其志，乃从邑之芦山院野庵道钦剃发受具戒。钦使遍参，历依金山息庵观、净慈肯堂充、灵隐松源岳诸大老之门，未泮所疑。时天童无用全禅师以妙喜竹篦勘验来者，特卷祴东还，造丈室，用得之眉睫间，问曰：汝游山僧耶？师曰：行脚僧。用曰：作么生是行脚事？师以坐具一摵，用笑曰：此僧敢来捋虎须，且令参堂去！职师侍香，激扬锥劄，尽无用之用。嘉定甲戌，妙胜虚席，制使程公覃帖请出世，一香为无用拈。三年移金文。又三年，移报恩、宝庆。乙酉移虎邱。明年，闽帅方岩王侍郎请主雪峰。绍定己丑有诏主灵隐，三年迁明之大慈，开山移翠岩。淳祐壬寅有诏主净慈。育王久虚席，朝论念迦文真身所在，思能振起者。精择得师，表辞一再，不许。淳祐癸卯领寺，夙尽洗，气象一新。法堂最圮，会其费伙，上出内帑以赐，师倾钵幐。荆湖制帅孟无庵拱又以数万缗助，乃撤旧图新。其余腐桡漫漶，乃葺乃涂。师以寺昔被遇昭陵，而下三朝皆有奎画之笔，今上独未有，乃奏请焉。金榜玉画，交映岩谷。京兆大资赵公与筹奏以师再莅灵隐。党僧辈惮其严，借势沮之。师亦以痼疾恳辞曰：既老且病，不能应世矣！通守永嘉曹公邰拉同寮徐公献子入山问疾，且谋与制使颜侍郎请于朝，用佛照故事，以东堂佚老。师笑曰：吾今日行矣，复何言？乃书偈曰：业镜高悬，七十二年；一槌击碎，大道坦然。掷笔而逝，当淳祐戊申三月廿七日也。寿七十二，腊五十七，度弟子二百余人。嗣法黄龙道详、翠岩宗古、明因寿岳、连云惟枋、报恩德云、荐福道粲等。当育王命下之日，师在翠岩。知事往白涓刚礼仪，师曰：汝姑去，俟吾报。一夕叶舟，从一行一力。昧爽，行松径，小休于亭，遣报寺曰：老僧已至，但设堂供，表礼足矣。时太守有不悦于师，一日驺从入山，守绝不与师语。偕至舍利殿，忽问曰：舍利在何处现？师以手指松曰：在此。俄绀珠金光发自所指处，一众欣悦，守改敬焉。初，育王有僧名超者，厚于财。死因致讼，财没军资库。至师已廿余年，方营舍利殿轩，得㫖以此充其费；而亡僧之名，始脱官籍矣。平居制行冰檗，长物亦不轻用。惟于补常住、资众缘，倾倒无靳色。如斫石屋以覆明教嵩之窣堵，尊先哲也；市田归里之宝严院以助修，期报怙恃也。至于重锓妙喜语要，补刊，皆表章正宗而开导后学之事。其涉世如川行，寓缘如云凝；不低颜以趋时，不屈法以顺人。其为人行事，皆无用之用。又以语录一编并刊以传。
夏用孟管，槐布繁阴，恭惟钧候，一柱擎天，三灵叶吉。藐尔缁褐，幸际明时。于去冬侥迁玉几，进寺倏五阅月，惕弗遑宁。赊籴以兴役，估衣盂以率檀资。外山门暨库堂之大权菩萨阁已有成效；方将再新宸奎、淳熙二阁等慈堂，及抽换翻盖舍利殿等处。斧斤斫削间而事力全缺。租额素鲜，岁又薄收。无以济之则中辍矣。伏惟光范清峻，相国尊严，敢易以此事千载思兴建之缘，自非大际遇则罔克有成。淳熙间，妙智廓之建舍利殿，遭遇孝庙，则魏丞相之力也。嘉定间，无准范之建东西两阁，则史卫王之力也。笑翁堪之建法堂及舍利殿轩，则孟保相之力也。兹欲起废植僵，以接大觉琏遭遇仁祖时所建二百年旧规，将凭谁之力欤？伏惟大勋德、大力量，天子之所倚，民社之所恃；灵山付嘱，根于一念之微，而发于宏䕶之间。佛法赖以全盛也，舍大丞相，其谁求哉？夫释迦乃住世之佛，玉几所藏真身舍利，则阿育王所造八万四千塔之一也。皇宋累朝敬信，宣请入内供养，恩霈宠锡，御墨绚烂，载诸金石刻辞，历历可考。绍兴间，兀术入山取塔，塔为僧所藏，怒欲火其寺。忽壁间瑞像发光，出水轮藏，不拨自转。兀术惧，再拜而去。舍利宝塔之现于世，镇中国、佑生灵，其为益也多矣！拟望钧慈释迦真身之所在，特为斯刹作大主张。则起此一方之废，俾复见全盛，特一反掌间耳。化机密运之及，敷奏荐扬之力，又何啻廓之遇魏相？范之遇卫王？沉沉壮丽，绳绳禅侣；香暖生祠，像严钧矩。凝眸梵帙，拥帔深禅。福源不拒于涓流，寿址不厌于增培。野人所当效忱者，敢不自效也哉？干冒钧严，不胜惶惧。恳请俯伏，俟命之至！
育王师祖，老腕有回天之力，一洗浇漓，顿还淳古。所与妙胜长老小帖，虽寻常数语，无一点俗气；而况笔意精妙不可及。启侍者既入保福一庵之室，宝之宜矣。
鄮岭，东震之鹫峰；鹫峰，西天之鄮岭。真身塔涌，即佛现前；弹压山川，贵得人物，相称能仁。东堂横川禅师，宗㫖续临济、杨岐、应庵之脉，说法无琢雕绘藻入时之辞，真摧邪魔山之金刚王宝杵也。燕京、雁宕，相距数千里之遥，总摄除檄，专僧敦请，尊其道也如此。虽则闲居宜老，应物非时；当念祖道靡委渝胥，来作中流砥柱。
育王珙禅师示寂二纪，屿上人山中，因寄塔主明州阿育王山续志第十二卷目录送丕上人还育王寺游阿育王山游育王寺游育王山题大慧禅师遗墨后阿育王山广利禅寺涂田记雪窗禅师语录序扶宗宏辩禅师生塔之碑育王禅师裕公三会语录序约之禅师像赞寄育王寺赠颐公登上塔次十景韵育王寺过玉几送真藏主还日本悼育王澹庵和尚和胡宗伯悼澹公原韵和胡宗伯韵和胡宗伯韵和胡宗伯韵和胡宗伯韵和胡宗伯韵和胡宗伯韵阿育王寺极目亭次十景韵游广利寺重游育王，和壁上旧韵留题广公壁玉几松堂记送育王慧晓禅师东归赠全师住持育王寺序游育王寺广利寺育王山游育王寺登青玉楼和冯松坡游育王山和韵简余司空避客育王金九山居育王因简观育王舍利瞻礼舍利礼舍利塔偕李封若游育王游玉几山宿育王寺育王怀李孝甫太仆同赵学宪、徐侍御宿阿育王寺寻慧日上人不遇阿育王寺同汪无际礼舍利观舍利礼舍利塔观舍利盖闻法身无象，因万物以赋形；道体无方，随众生而应迹。爰自林示寂，中夜还源，玉毫敛影于人间，宝相潜辉于宇内。所遗舍利，三分攸分，乃造浮图，八国是奉。属当五天之地，经历一百余年，爰有圣君，厥名阿育，乘铁轮而应世，受佛记以为王。志在福田，心存佛法。甫闻舍利，始事请求。于是塞恒水之刀轮，机关不转；开世王之宝箧，油火才干。乃役鬼神之智力，载求罗汉之神通；集众香以成泥，碎七宝而为末。八万四千之佛塔，终夜告成；二千三百之人寰，即时分布。百神奋足，争驰五指之光；万鬼昂头，齐睹半空之臂。塔庙于焉始盛，佛法由是大兴。彼居中夏，数乃众多；此属东方，处唯十九。阿育造塔之岁，则是周厉王之共和年也。自余诸处，圣迹罕存；唯兹四明，灵踪尚着。昔在西晋，年曰太康，有并州刘萨诃者，利宾菩萨也；愍众生之造业，示同类以化人。罹罪而入幽冥，惧苦而求救㧞。梵僧指示，舍利是求。觉而发心，寻即改业。化身应世，暂为畋猎之民；大士出家，还作比丘之相。于是北背并汾，南游江浙。慕浮图而顾盻，念舍利以追寻。万里关山，岂惮驱驰之苦？数年道路，宁知䟦涉之劳？由是登陟鄮峰，徘徊玉几。钟韵忽闻于地下，塔婆高涌于岩头。一片青山，显出千年之圣迹；数重磐石，长留万古之神踪。从兹建屋度僧，藉僧守塔。地号东南佛国，僧称累代人龙。迨乎有梁启运，兹山之额号始彰；大宋肇兴，厥寺之扁题重焕。嘉祥屡发，灵异叠生：或相好于塔中；或放光明于松顶；或数旬礼拜，慈亲离冥报之殃；或频月熏修，尊者获印文之瑞；乃至或燃一臂，神归净土九莲。或舍全身，亲证念佛三昧。自悲生晚，不能亲睹佛身；幸喜缘深，犹得躬逢圣迹。于己亥夏，特申瞻礼，恭诣此山。三月安居，六时悔过。但以凡诚浅劣，难扣慈悲；宿业深沉，未蒙感应。是以重述行仪，再申恳到。终身从事，毕命为期。不唯自省过愆，亦与人同忏悔。沉疴未起，每怜同病之人；浪子不归，频下思亲之泪。文无足观，义或可取。所冀障山翻倒，转成功德之山；业海干枯，化为智慧之海。六根都摄，修净业于此身；三昧早成，见弥陀于即世。凡我同志，毋忘此心！同愿力于千生，共报佛恩于万劫云尔。
自佛法入中国来，寰宇必有花宫以奉佛，又必有名僧住持以䕶卫花宫。所谓住持者，非徒供养守䕶种种庄严而已，必能宣金石之微言，示玉毫之真相；三千大千之世界靡不瞻依，四谛十二之因缘毫无凝滞，而后克当住持之一席也。若鄞之育王广利寺，乃供奉如来舍利，为海内第一之丛林。自晋太康，历六朝、五代、唐、宋、元、明，至我朝千有五百余年，凡见闻随喜、礼拜皈依者，无不如亲承接足，顿破无明，了悟法身。余奉特简，作宰翁洲，经今十载。往返郡城省会，每不历蛟门之险，取道于育王，信宿两宵。非贪数瞻舍利，喜寺中嵩来荃和尚，通儒术，书画赡逸，尝与之茗碗香炉谈诗说偈。其法兄号逊安者，寂处方丈，无言无动，无见无闻。所有宏汲引以济俗、题究竟以开氓者，悉荃和尚酬应。而且积四方供奉舍利之香金，辟拾翠楼五六间于西南隅；又构娑罗阁，以补旧时之所有；又修葺东偏大禅堂，以备随喜礼拜者之栖止；又甃石明堂，以新三摩地、种八福田；又遍搜残碑断碣，以不没前人之旧迹，兼彰法宝之名区。凡十数年来之苦行勤修，皆主方丈者之所当留意。而逊公深居简出，高清净无为；荃和尚惟恐泊与淡相遭，颓堕委靡，将千数百年之精蓝，一旦至于溃败不可收拾，亟出而一一代主方丈者为之。则荃和尚，固非佛所称空生、身子为长老而已，乃善根夙植，欲请佛住世，常转法轮，俾一切恒沙人尽离苦海而登彼岸。此虽起当年妙喜老僧、大觉禅师再生今日，宣微言、示真相，亦不是过也。彼世之髡而缁，不解空生大觉如海一沤，而营营汲汲惟方丈之是谋；与夫胸不谙儒佛书，口不说仁义事，踞名山木上座，诩诩自称为大和尚以傲世者，倘与荃和尚同堂晤语，有不赧然汗流浃背哉？今复月逊公谢世，丈室无人。远近僧众与䕶法檀越，亟请荃和尚继席主持育王。余与荃和尚交好多年，颇如昌黎之于文畅，永叔之于慧勤，东坡之于佛印。闻其于今二十六日进方丈，何能嘿无一言？苐荃和尚之道德，远胜乎文畅诸僧；而余之为文，书不尽言，言不尽意，深有歉乎！韩、苏之洸洋雄放，永叔之超旷清幽，恐不足表扬荃和尚于万一也。或者，育王所供舍利，为如来法身，常住不坏；今文亦得藉舍利，永留劫石中，不等寻常寺院住持，庸庸终归于澌灭也夫！文林郎。知定海县事。今迁山西宁武。同知罗浮。发弟黄应熊顿首撰嵩公和尚入城，李海若孝廉招同人集桐斋，时值新霁，限韵苏长公、张无垢仆地已久，乾隆丁巳冬竖之殿庭释畹荃寺深最后无尘到地接烟萝筑砌台背日古碑苔藓合面山寒影石房开竹翻晓露栖禽去风送晴檐乳鸽来惟有此心间似水数茎红萼傍墙栽元雪窗光禅师塔在鄮峰蒙泉之上，迹已泯灭，惟荒榛乱石中有断碣存焉伏以育王名刹，创自太康；舍利祥光，明于震旦。久为四海人天之胜地，尤为一方因果之精蓝。非凭老柏乔松若神龙之呵䕶，能免荒烟蔓草如荆棘之纠缠？恭惟荃公大和尚，幼擅人龙，夙标威凤。蓄云泄雨，翠披玉几之峰峦；浴日涵星，光映金沙之井水。指幡悟曹溪之句，非风自翻；立雪参少室之机，无臂打断。早宜继秋翁而为宗主，温恭偏让于逊公。今既虚丈室，而当住持利人，宜登乎法座；况世尊传有密㫖，信手已授。今舍利遍现祥光，觌面莫遮罗扇。伏祈绍智灯于鹿苑，扬慧日于龙楼。精义解颐，处处一标见月；微言折角，人人五逆闻雷。俨同菩萨转轮，超生生之世界；不啻如来说法，度万万之恒沙。等萍寓尘寰，生浮幻泡。深愧两嘘之未习，敢希三笑之重新。胡饼再拈，何妨呷些汁下；香梨饱吃，也须还我渣来。如是我闻，最初事毕。伏惟鉴纳，临楮翘瞻！发弟万经、蒋拭之、范从律、全祖望、邵铎、郑性、周定、陈美训、周式雅、陈汝登、张士坛、范基、谢訚祚、陈本醇、李世法、范城、李昌泉、张懋建、李自新同顿首浙东西名刹五，阿育王其一也。旧有钟，元延祐年所铸。乾隆丁巳，余过寺，不见钟楼。问寺僧，知康熙前壬寅，寺毁于火，钟亦堕地，在荒烟蔓草中者，将近百年矣。阅丙寅，余再过寺，见寺左有楼翼然。主僧嵩来上人指谓余曰：曩君来，钟在地，今悬斯楼矣。因备言建楼始末。由乙丑春，鄞邑令傅公楠至寺，见钟不列于悬，捐赀三十金，令上人植木于殿，为架以悬之。上人念钟高，非楼不能容；且殿为礼佛场，植木架钟不适于观。因鸠工庀材，于青龙左方辟地建楼数十楹。周以重檐，缭以疏绮。高三丈六尺，广如其长而减二尺。经始于乙丑仲秋，落成于丙寅孟夏。楼既成，悬钟扣之，噌吰之音四达。计糜金钱，以缗计者四百。除傅侯所捐外，余皆上人衣钵赀也。嗟乎！方今梵刹圮毁，寺僧视之如秦越，不问也。即假名修建募化，所得亦先归私橐，余方公诸常住。如上人之捐赀以建钟楼者有几人哉？有几人哉？因援笔而为之记。乾隆十一年岁次丙寅秋九月，赐进士出身。敕授文林郎。内阁中书舍人。改知四川成都府安县事。慈溪郑羽逵撰杜琦栖迟海上十经年宦况乡情共慨然闻说道人超物表几回梦不到林泉寻来三度路非差童子开门识杜衙问取高踪何处去东钱湖月四明霞隔年风雪宿山家着屐穿云石径斜行到上方钟鼓动班班弟子礼袈裟约我春前雪后来画兰写竹点苍苔条风已变池塘柳暖日全舒官阁梅东风处处冷全消正日山房坐寂寥城郭经过人罕识何妨缓步出溪桥年来心事太无聊亲老田芜归兴饶烂熟世情愁不得远公教我问渔樵。