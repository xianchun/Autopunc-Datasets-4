佛告富樓那彌多羅尼子：汝行詣維摩詰問疾。
此是第五、次命富樓那問疾也。文亦有二：一、命問疾；二、富樓那奉辭不堪。所以次命富樓那者，以其聲聞弟子中說法第一。
富樓那彌多羅尼子者，富樓那是姓，從姓立名，此翻為善知識；彌多羅尼所生，故言子也。所以重加母名者，恐表異同名也。有師解言：富樓那，此翻為滿，即是姓也；彌多羅尼子，此翻為愿，其母名愿，故言滿愿子也。
但法華經為中根受記，迦旃延預中根受記，富樓那至下根方得受記，而今先命富樓那者，或是隨近即命，或是須使事便，故先命也。所以者何？迦旃延雖巧難問，佛本不命窮難疾者，富樓那既有辯才，善能莊嚴文辭，有所言說，悅可物心，若遣傳旨，心第一也。
問曰：慧能見理，想數豈得入道？
答曰：見理得道終是慧，數而想有其力。慧如刀刃，想如刀背，刀背若厚，刃有所斷，想能符慧，因之見理，余數亦爾，各隨所強，助慧入道。諸弟子因助各別，受第一名也。
富樓那乃是法身大士，如法華經所明，但欲發起如來半滿之教，故先以四枯說法引物入道，次欲發四榮說法，乃示受凈名呵折，令諸四眾鄙小慕大。今佛命令問疾者，富樓那若述昔被彈之事，即重顯發四榮說法之妙，成前五種利益之義也。
富樓那白佛言：世尊！我不堪任詣彼問疾。
此是第二、奉辭不堪。就此文有四意：一、奉辭不堪；二、述不堪之由；三、正述不堪之事；四、結成不堪。第一、奉辭不堪者，良以往昔說法乖機，致被凈名呵折，不堪傳圣旨也。
所以者何？憶念我昔於大林中，在一樹下為諸新學比丘說法。
此是第二、明不堪之由，由於往昔樹下為新學比丘說法也。林樹只是標其說法處耳，或有所表，類身子章可知也。為諸新學比丘說法者，新學只是三乘人初心始學道也，諸比丘當是意在大乘入道初心，富樓那不審諦觀知妄，為說三藏小乘半字法也。雖不明說法之語，尋經可知。下文云：欲行大道，勿示小逕。小逕即小乘人所行之道也。此乖大機，致被彈呵不堪之由，由不知大機也。
時維摩詰來謂我言：唯！富樓那！先當入定，觀此人心，然後說法，無以穢食置於寶器。
此是第三、正述昔被彈之事。文有七意：一、呵說法失機；二、結過；三、凈名入三昧加諸比丘；四、諸比丘心根緣也。三者、三藏教慧解脫羅漢有作四諦三十七道品中八種定，此本是緣理之定，入此定，不能照物根緣也。四者、三藏教俱解脫羅漢得根本禪，依根本禪修得觀練熏修諸禪定，發佗心智，入此定，止知佗心，亦不能照物根緣也。五者、通教慧解脫羅漢若修無生四諦三十七品，無別有真心。寶器者，譬菩提心如寶，能容佛法，即如器也。此即大乘之器世間。穢食置之寶器者，以小乘法喜禪悅食，帶塵沙無明之穢，滿愿忽不入定，觀諸比丘菩提心寶器，為說小乘法喜禪悅穢食，即是穢食置之寶器，此事不可也。
當知是比丘心之所念，無以琉璃同彼水精。
此是二、明呵不入定，不知心念。念即念數，是諸比丘過去既已曾發菩提心，已經行菩提道，學六波羅蜜，今生雖忘，猶有習因，念行六度，皆是心數中行，應用大乘為人悉檀，發其宿行，何得用小乘為人悉檀說法？此如身子教二弟子之失也。大乘真行真實，喻琉璃真寶，小乘似行虛偽不實，取喻水精，是似寶非真寶也。
汝不能知眾生根原，無得發起以小乘法，彼自無瘡，勿傷之也。
此是三、呵滿愿不先入定觀根原也。是諸比丘已於過去種大乘善名之根原者，本所值佛，為說大乘，初因此發心，即是原也。滿愿既不得無量八定、無作八定，是故不見此諸比丘根原，有障為說大乘對治，發起其令理也。是以須陀耶沙彌八歲論義而得受戒，又如十仙梵志皆因論義發心入道，故大涅盤經云：樂論義者，生五凈居。即於彼天般涅盤也。佛在世時，大迦旃延造昆勒論，此論申三藏教有無門，亦應是從此門入道，故作斯論也。若人入昆勒門，論義無窮盡，此論正傳南天竺國，不度此土，大迦旃延為欲顯發如來半滿之教，故示聲聞論義第一也。
諸有樂論義者，先以四枯論義引之入道，次欲顯大乘四榮論義，故示受凈名呵折，令諸四眾鄙小慕大也。今佛命令問疾者，大迦旃延若述昔被彈，即重顯大乘四榮論義之教，成前五種利益之義也。
迦旃延白佛言：世尊！我不堪任詣彼問疾。
此是第二、迦旃延奉辭不堪。文有四意：一、正奉辭不堪；二、述不堪之由；三、正明不堪之事；四、結成不堪。一、奉辭不堪者，良以往昔解釋五義，被彈無答，故不堪傳如來旨也。
所以者何？憶念昔者，佛為諸比丘略說法要，我即於後敷演其義，謂無常義、苦義、空義、無我義、寂滅義。
此是第二、述不堪縱容五義之相？
答曰：如數人有門明五義，成論空門明五義，一往有空入道碩反，今昆勒論意，當是縱容有無兩種五義，因之入道。迦旃延用此為諸比丘廣說五義，青目注中論云：少有少無入道者，鈍根人也。此恐是縱容不決，判屬鈍根。昆勒論既不度義，推大意應爾，未可定執，故不委分別也。或當迦旃延因非；二、呵所說法非；三、明諸比丘心得解脫。
一、呵能說心非，經言無以生滅心行說實相法者，小乘人若入真諦，無心無說，若從真出俗，則有心有說，是則以生滅心說實相法。既是生滅，豈得是稱實相真理而說實相也？復次，四義即是生滅，若作此心分別說五義，即非說一實相也。復次，出觀心起，即是生入觀心忘，即是滅實相，非生滅，何得生滅心說實相法也？
復次，迦旃延因有無入道，還約有無說五義，生即是有滅，即是無所說五門之理。既是生滅有無能說之心智，亦是生滅有無，故云生滅說實相法也。
復次，聲聞經四門明五義，皆析法入理，即是生滅之觀，故中論云：為鈍根聲聞弟子說因緣生滅。是則四門雖異，皆是生滅心行說實相法，即是拙度也，非如摩訶衍說巧度之四門說法也。所以然者，一往說通教八地以上二諦雙照，即真而說，此恐有教無人也。若別教初地，顯本道觀雙流，即寂而說，此亦恐是有教無人，唯有圓教初心以上即寂而說，如阿修羅琴，此非生滅心說實相法也。
又迦旃延非但說法心非，亦不知根有利鈍，此諸比丘雖是小乘根性，而必因通教巧度得道，不藉三藏拙度成圣，故大士呵其生滅心動無定，不見佗機謬說迂回之五義也。
迦旃延！諸法畢竟不生不滅，是無常義；五受陰洞達空無所起，是苦義；諸法究竟無所有，是空義；於我、無我而不二，是無我義；法本不然，今則無滅，是寂滅義。
此是二、明呵迦旃延所說法非也。凈名所以呵者，迦旃延不滅，是無常義，若三藏教，明麤細生滅無常，此只是無常、非無常義。若了諸法平等非生滅，妄情橫見生滅，即撿此生自佗四句不可得，即無滅也。是則諸法畢竟不生不滅，即是無常義也。
經言五受陰洞達空無所起，是苦義者，若如三藏教所明麤細五受陰，此只是苦、非苦義也。摩訶衍明，若通達本無麤細之苦，妄見有苦，此苦即空，不見苦相，名無所起，即是苦義也。
經言諸法究竟無所有，是空義者，若如三藏所明，析假入生法二空，此只是空，非其義也。摩訶衍明真如實相，若體此妄計，諸法本來常空，妄計有人法。諸法究竟無所有者，即不須分別破析，既不得有之可析，何得有空之可存？即是畢竟無所有，是真空義也。
經言於我、無我而不二，是無我義者，如三藏教明人無我，此只是無我、非無我義。摩訶衍明實相真空，本來無有我與無我，眾生妄計有我，破我明無我既不得，我亦不得無我，我與無我皆不可得。不可得者，即是無性，即是真空無我義也。
經言法本不然，今則無滅，是寂滅義者，若三藏教所明，以有還無即是滅諦涅盤，此只是寂滅，非寂滅義，摩訶衍明法從本來常自寂滅相，即大涅盤，不可復滅，即真寂滅義也，而眾生妄見流動，二乘對治滅之。
菩薩體達法本不然，即是真諦寂滅之理，本來無有煩惱，生死熾燃，今則無因滅果滅之，滅諦涅盤，若見生滅真空不二之理，即是真寂滅義也。若三藏教明，五法名義皆異，今摩訶衍所明，五法假名雖殊，名字即空，其義一也，此是通途，釋摩訶衍通教五義相，亦得即是圓教五義也。若作正破迦旃延昆勒門五義者，如前約有無縱容明五義，今凈名破云：諸法畢竟不生不滅，是無常義。何得有無縱容是無常義也？破下四義，類之可知也。
問曰：上說迦旃延為顯四榮，示受凈名呵析，今明摩訶衍五義，前四義乃結成四枯，此豈是顯於四榮說法之教也？
答曰：若破入中道，結真諦，成四枯中道，任運自成四榮也。如涅盤經明二鳥俱游無常、常，不得相離，今說真無常義，即不得離常義也。故此經明於我、無我，而不二即真無我義。若大涅盤經明我與無我，其性不二，不二之性即真我義，即是無我法中說真我也。凈名結真明四枯者，意為顯四榮也。此經是方等生蘇之教，意為顯四榮，出沒未的顯，豈得頓同法華、涅盤也？
說是法時，彼諸比丘心得解脫。
此是三、明諸比丘悟道，此諸比丘根性必因生滅觀門調心，後入無生觀，即得入道，是以佛初為略說生滅五義調心，凈名呵迦旃延廢生滅拙度五義，用無生巧度五義為諸比丘說，比丘即得入道也。
經云彼諸比丘心得解脫者，即是因聞通教，體法入空，得羅漢果也。大品經嘆諸羅漢德云心得好解脫，慧得好解脫者，即是脫三界思惟煩惱，心得自在，具八解脫也。
故我不任詣彼問疾。
此是第四大段、結成不堪也。迦旃延自惟往昔為諸比丘廣說五義，為凈名所彈，默然無答，今豈敢傳如來旨？故辭不堪。
佛告阿那律：汝行詣維摩詰問疾。
此是第七、次命阿那律。文亦有二：一、佛命問疾；二、阿那律奉辭不堪。所以次命阿那律者，以其聲聞弟子中天眼第一也。阿那律，剎利種，白飯兒，或云阿泥盧豆，或云阿樓馱，當恐如楚夏言音之不同也。此土翻為如意，或云無貧。此人過去一食施辟支佛，九十一劫常在天上人中受如意果報，故名如意。爾來常富，無所乏短，名無貧也。即是佛之從弟，釋摩男是其親兄。其人出家初學道時，多睡眠，為人所呵，因是忿愧，精進不寢，遂致失明。白佛說如上事，佛語言：眠是眼食，世人七日不食，則命根斷絕。七日不寐，眼命斷，難可治也。當修天眼，用見世事。那律因是苦行修禪，得四大清凈造色半頭天眼，從頭上半皆得見色，觀三千大千世界，如庵摩勒果。三藏如來得全頭天眼，一頭皆發凈色，徹見無礙。那律雖不及佛，於聲聞中最為第一，即是作意數以入道，具如上說。為欲顯發如來半滿教門，先以四枯天眼引諸四眾入道；次欲顯發四榮天眼，示受大士呵折。今佛次命問疾者，阿那律若述往昔被彈之事，即重顯四榮天眼之教，成前五種利益之義也。
阿那律白佛言：世尊！我不堪任詣彼問疾。
此是第二、明阿那律奉辭不堪。文即有四：一、正奉辭不堪；二、述不堪之由；三、述被彈之事；四、結成不堪。就第一、奉辭不堪者，良以往昔有梵王問天眼，即答所得天眼，致大士彈呵，莫知所詶，豈堪傳如來旨，往問疾也？
所以者何？憶念我昔於一處經行。時有梵王，名曰嚴凈，與萬梵俱，放凈光明，來詣我所，稽首作禮，問我言：幾何？阿那律！天眼所見。我即答言：仁者！吾見此釋迦牟尼佛土三千大千世界，如觀掌中阿摩勒果。
此是第二、述不堪之由。文即有二：一、明梵王來稽問天眼；二、明阿那律答。一、明梵王與萬梵俱來稽首請問天眼者，但梵王是娑婆世界主，統御三千大千世界，報生天眼無如，梵王及其眷屬聞那律於聲聞弟子中天眼第一，欲知所見優劣，故來請問也。
二、阿那律答：吾見能仁大千世界，如觀掌中阿摩勒果。但聲聞弟子所得天眼，無有能見大千世界，唯阿那律能見大千世界，故大智論云：大羅漢所得天眼，唯見小千世界，大辟支佛見百佛世界，諸佛如來見一切佛土。今那律所明天眼，獨見三千大千世界者，以其偏修作意數，得半頭天眼，照用廣達，於諸聲聞天眼最第一也。一往而論，與梵王所見似同，既無過彼之用，故不能生其敬仰之心，此豈能發梵王道心？致被大士所彈，即是不堪之由也。
問曰：若爾，定有何異？
答曰：梵王所得是果報，天眼那律所得是修得天眼。果報天眼，是其住處則見三千，若至余方，則不能見。修得天眼，隨所至方，皆見三千大千。若阿那律所得天眼乃是修根本觀練熏修，五種四禪八色清凈，因此發真天眼。通此之天眼屬於禪智，禪智常隨行人，所以隨所至處，皆見三千，如觀掌中阿摩勒果也。諸羅漢雖不能見大千，隨其所見國土，皆如影隨形，不同梵王，此為異也。復次，梵王雖見大千，是總相見，見不分明。阿那律半頭天眼亦見大千，是別相見，見則分明也。乃至諸羅漢因凈禪得天眼者，皆別相見，所見雖狹，而分明委細，勝於梵王。復次，梵王天眼是通非明，羅漢天眼是通是明，有如是等之異也。
問曰：若梵王是報生天眼見大千，與法華經明肉眼見大千有何殊別？
答曰：大智度論明肉眼見三千大千世界者，以報生天眼在肉眼中，天眼開辟，肉眼見色，故見大千也。如大品經明菩薩肉眼見百由旬，乃至大千世界，過此則用天眼，以肉眼與風相違，故不說見佗方佛土。若依法華經明，肉眼見大千世界一切法，是則三藏教明二乘所得天眼、慧眼所見事理，尚不及法華經明肉眼所見，何況梵王所得天眼而可并乎？故大涅盤經云：學大乘者雖有肉眼，名為佛眼；二乘之人雖有慧眼，名為肉眼。以其慧眼見真所斷惑，但與圓教菩薩肉眼齊也。大乘圓教雖有肉眼，而名佛眼，以具煩惱性，能知如來秘密藏也。
時維摩詰來謂我言：唯！阿那律！天眼所見，為作相耶？無作相耶？
此是第三、正述被彈之事。就文即有五：一、核難；二、阿那律受屈默然；三、梵王請問；四、凈名答；五、梵王及眷屬發菩提心。就第一、核難，文為兩：一者、雙核；二、雙難。初、雙核，經云：唯！阿那律！天眼所見，為作相耶？為不作相耶？凈名何故作此雙核？正明聲聞教中所明羅漢功德有二種：一者、有為功德；二者、無為功德。有為功德即是十智三三昧，三明六神通也。無為功德即是三界見思斷處，無生無滅也。天眼若屬有為功德，即是作相見；若屬無為，即是無作相見。羅漢既有此二種功德，今定作何功德生天眼而見大千世界也？
假使作相，則與外道五通等；若無作相，即是無為，不應有見。
此是二、凈名雙結難也。經云假使作相，即與外道五通等者，明凈禪所發天眼皆是生滅作相，雖與根本禪發天眼力用有殊，并約有為明見一往無別，故與外道五通等也。
經云若無作相，即是無為，不應有見者，此約無為功德結難也。無為功德止是證數緣盡，此中不說有所緣見大千也。若無為有能見大千者，何，何以三藏明析法入空，但見偏真，不見中道，故有入觀、出觀之殊。入觀即同無為無見，出觀即同有為有見，二乘天眼有此之過，故被難致屈也。
世尊！我時默然。
此是第二、明阿那律默然受屈也。所以默然受屈者，著此二難，進退莫知所通也。
彼諸梵聞其言，得未曾有，即為作禮而問曰：世孰有真天眼者？
此是第三、明梵王請問。文自有三：一、梵王得未曾有；二、作外道、梵王亦然，此皆非真天眼者，必應更有得真天眼之人，故言世孰也。
維摩詰言：有佛世尊得真天眼，常在三昧，悉見諸佛國，不以二相。
此是第四、明大士答，亦有二：前答有得真天眼之人；二、辨真天眼之相。維摩詰言：有佛世尊得真天眼。即是初答也。得真天眼者，以修中道實相，發真天眼，無二邊之偽，故言真天眼也。
問曰：若無二邊之偽，即是真慧眼，何得說為真天眼也？
答曰：即中見色，即是真天眼也。
經言常在三昧，悉見諸佛國，不以二相，此是二、辨真天眼之相也。所言常在三昧者，常在王三昧，乃至首楞嚴等諸三昧，亦是常在大涅盤常寂定深禪定窟也，即是一切眾生皆滅盡定相，不起此定也。
經言見諸佛國者，寂而常見也。如明鏡不動，凈水無波，萬像皆自然現也。
經言不以二相者，非作相，不同梵王、外道、聲聞有為作相，天眼通也。非不作相，非二乘所得無為偏真之無作相，冥然無所見也。復次，不以二相者，中道真天眼，非真俗二諦之二相，慈真天眼四教所明，何教所攝？
答曰：若非偏非圓，偏圓雙見，即是圓教之天眼也。
問曰：若佛因中道所得天眼名真天眼者，更以何名佛眼耶？
答曰：今取見中道發天眼，見十方國土、十方法界麤細之色為天眼，若佛眼，即論圓見三諦法界也。隨義分別，無相謬濫，何止天眼？五眼宛然不相混也。如金剛波若所明，如來有肉眼，乃至有佛眼，是義應具分別之。廢論余事，深得此意，天眼何妨四眼？
於是，嚴凈梵王及其眷屬五百梵天皆發阿耨多羅三藐三菩提心，禮維摩詰足已，忽然不見。
此是第五、明梵王發菩提心。文即有二：一、正明梵王與眷屬皆發菩提心；二、明致敬而去。一、明梵王及諸梵發心者，前雖聞那律所說不辨實相之理，又無遍見諸佛國土之事，故不能令諸梵深信發菩提心也。得真事廣，過其天眼之外，稱會諸梵大乘根緣故，皆發菩提心也。圓教所明，若相似發心，即是入鐵輪十信之位；若真發心，即是入銅輪初住也。二、報恩致敬，不現如文。
故我不任詣彼問疾。
此是第四、結成不堪。那律自惟往昔為梵王說天眼，被大士彈呵，莫知所詶，豈堪奉如來旨，往問疾也？