第二、別釋經文二：初、釋經題；二、釋經文。
初、釋經題。據經下文，阿難請問，佛立二名，初云此經名觀極樂國土無量壽佛觀世音菩薩大勢至菩薩，加一經字，共二十字，此就心境為名也。又云亦名凈除業障生諸佛前，更加經字，共有九字，此從破障感報為名也。就初名中，觀之一字，能觀智也；下十八字，所觀境也。極樂國土，即是依報，攝前六觀。無量壽下，即是正報，攝後十觀。觀佛，總前三觀，下二菩薩，總攝七觀，故此一題，十六皆足。
次名中，凈除業障，總前十六觀行力用，觀成破障，即見因也；生諸佛前，即來果也。不指彌陀，而言諸佛者，即下經云：見無量壽佛者，即見十方無量諸佛等。今翻譯家止用初名，仍從省約，但據諸佛，深合經旨。天臺疏云：舉正報以收依報，述化主以包徒眾。觀雖十六，言佛便周。此約舉要，包攝前後釋也。遠師疏云：此經以觀佛為主，故偏舉之。此據經宗諸觀相從釋也。今詳兩釋，後義最長，以正為觀。佛須先國，土以為由，漸後因觀佛旁及徒眾以顯周遍，是以佛觀文中，獨名念佛三昧也。
題中，上七字為別題，別在今文；下一字為通題，通及眾典。上二字標能說教主，下五字示所說行法。初、能說中，佛是十號之一，說謂悅可眾心，此方化主定是釋迦，故但舉通號；下所觀境，恐濫余尊，則通別齊舉。準智度論云：經通五人說：一、佛；二、圣弟子；三、諸仙；四、諸天鬼神；五、變化人。欲顯此經是佛自說，簡非余人，令生信受。然一代時教，律唯佛說，特彰秘勝，經通余人，但須印可。然就經中，凈土一法定是佛說，明非小圣余凡所知。是以他經或容不著，諸凈土經并須標簡。二、所說法中，上一字即能觀心，下四字即所觀境，初中，大小觀法并指第六意識為能觀體，五陰之中，善行陰攝，行前三心，體唯無記，必取行心成業，方能感報招生。準下經文，或名想念，或號思惟，名異體同，莫不皆指意思為能觀耳。次、所觀中，梵云阿彌陀，此翻無量壽，亦云無量光，即四十八愿中，二愿光明壽命有能限量，不取正覺。壽即表福，是解脫德；光即表智，是般若德。般若、解脫，共嚴法身。即同居凈土，攝生教主、觀音補處實有壽限，且據凡小莫數，故言無量。
佛者，具云佛陀，此翻覺者。覺有二義：一、覺察義，四住如賊，唯圣覺知，不能為害；二、覺悟義，無明如睡，圣慧一起，如眠得悟。對彼二乘，故名大覺；超彼等覺，故名妙覺。且據一相，余如別說。身相光明，具如佛觀。
經者，梵云修多羅，此翻為線。貫穿理義，攝持眾生，能貫能攝，有如線焉。即能詮教聲名句文，由教知理，依理起行，因行感果，理行果三，出生於教。故知像末，唯教有功，得道因緣，出道基本。古人訶呰，為遣滯情，末學妄癈，妄生輕蔑，斷佛種子，壞佛法身，永墜邪坑，長遭難地。縱使執指為月，認筏為堤，亦為解脫遠緣，不失人天福報，況超拔為利叵窮。古疏又云訓法訓常，由圣人金口，故云經也。
二、釋經文。經文為三：即序、正、流通三分。從初至清凈業處，為序分；爾時，世尊放眉間光至無量諸天發無上道心，為正宗分；爾時，阿難白佛：當何名此經下盡末文，為流通分。三分判經，彌天為始，或多或缺，隨經不同，不必一概。
初、序分二：從初至而為上首，名證信序，六事同證，使無疑故；爾時，王舍下，名發起序，法不孤起，假緣發故。亦名通別二序，證信通於眾典，發起別在今經。又證信，文通而義別，如是等法，局指當經；發起，文別而義通，眾經之首，皆有因緣。又證信結集方安名經後序。
初、證信序六：一、如是者，即指正宗所說之法；二、我聞者，阿難親從佛聞，明非自說；三、一時者，始從眾集，終至畢席，一期之時，簡非余時也；四、佛者，說教之主，顯非余人；五、王舍城下，說經之處；六、大比丘等，同聞之眾。
稱理云如，離非曰是，決定可信，故云如是。
諸法無我，無我則無聞，隨俗假名，故說為我。
如來說經，時有無量，不可定指，故云一時。又西土此方，年、月、日、時，歷數不同，流布他方，人難曉故。又復諸經或有一席未能終畢，至後結集，方綴成文，前後不一，難為標指。即如今經，闍王造逆，如來說經，阿難重述，豈是同時？故以一言包羅斯盡。
佛翻為覺。自覺異凡夫，覺他異二乘，覺滿異諸菩薩，故名大覺。即指開示凈土釋迦大師也。
五、說經處二：初、游化境；二、依止處。
梵云羅閱只伽羅，此云王舍。智論所解，古王刱置，從本為名，即王所居之處。
耆闍崛，此翻靈鷲，諸靈依此而住。又峰形似鷲，或眾鷲所棲，因以為名。
六、同聞眾二：初、聲聞眾；二、菩薩眾。
若論志愿，則菩薩為先，今取威儀，故聲聞居首。聲聞又二：大比丘即上首弟子迦葉、阿難、目連、身子等。大之一字，即是嘆德，梵云摩訶，此翻為大、多、勝。人天所尊，故言大；遍解經書，故云多；超出異道，故言勝。因名比丘有三義：乞士、怖魔、破惡也。果號阿羅漢，亦三義：應供、殺賊、無生也。梵語僧伽，此翻為眾，四人已上，和合無諍，羯磨說戒，能辨一切滅惡生善之事，故名為眾。
千二百五十人，即眷屬弟子：三迦葉共有弟子千人，目連、身子共二百五十。其先并是事火外道，久受勒苦，都無所證，一見如來，便登圣果，感佛恩深，故常隨侍。
二、菩薩眾三：初、示位；二、列數；三、略標上首。
梵云摩訶菩提質帝薩埵，此云大道心成眾生。雖名含大小，行有淺深，今此同聞，莫非補處。
總舉上首眷屬之眾。
文殊師利法王子而為上首。
文殊師利，此翻妙德，從法化生，紹隆佛種，名法王子。大本、小本彌陀經列眾甚廣，今經最略，翻傳適時，各其志也。計應更列人天雜眾，下流通云無量諸天、龍、夜叉等，即知序中亦略之耳。
二、發起序。諸經緣起，隨事不同。今經乃以殺逆為發起者，略有二意：一、欲彰此界眾生極可厭惡，親生膝下尚敢危害，況於余人，意令末世忻樂凈土故。二、為表此方機緣，非遭極苦，不念脫離求往生故。故下韋提希云為我廣說無憂惱處，我當往生，不樂閻浮提濁惡世等。就中分二：初至和悅，正明囚父；時阿闍世問守門者下，次明欲害母。
初、正明囚父四：一、頻婆為子幽禁；二、國大夫人密奉麨漿；三、祈請戒法，以濟心神；四、法食兼資，日久不殞。
爾時，王舍大城有一太子，名阿闍世，隨順調達惡友之教，收執父王頻婆娑羅，幽閉置於七重室內，制諸群臣，一不得往。
阿闍世，此云未生怨。涅盤云：由未生時，相師皆言，此兒生已，定當害父。又云：阿闍名不生，世者名怨，以不生佛性故，則煩惱怨生等。調達，具云提婆達多，此云天熱。生時，諸天心皆熱惱，知彼出世必破三寶故。是斛飯王子，佛之堂弟，阿難親兄，有三十相，出家誦六萬法聚、十二韋陀。因見如來王臣歸仰，利養充溢，心生嫉忌，即往白佛，求欲攝眾，為佛所訶，遂謀害佛。阿難不知，授與通法，入山修習，獲得五通，乃自思惟忿怒，推究元由，若準涅盤，與此少異，故須委引，方盡始終。經云：羅閱闍王頻婆娑羅，其王太子名曰善見，業因緣故，生惡逆心，欲害其父而不得便。爾時，惡人提婆達多亦因過去業因緣故，復於我所生不善心，欲害於我。即修五通，不久獲得，遂與太子共為親友，現作種種神通之事。太子見已，生敬信心，嚴設供養。太子告言：我今欲見曼陀羅花。提婆即往三十三天求之。其福盡故，都無與者。既不得華，即欲自取，便失神通，還見己身在王舍城，心生慚愧，不能復見太子，遂至佛所求索大眾，白言：唯愿如來以此大眾付囑於我！佛言：癡人！舍利弗等，聰明大智，我猶不以大眾付囑，況汝癡人食唾者乎。耆婆白言：有國已來，罪雖極重，不及女人，況所生母。太子聞已，即便放舍，遮斷父王衣服、臥具、飲食、湯藥，過七日已，王便命終。引彼校此，或異或同，方便隨機，不足怪矣。
二、明欲害母四：初、至不令復出，幽閉深宮；二、韋提下，翹誠請佛；三、未舉下，佛知往赴；四、時韋提下，見佛求法。
初、幽閉深宮三：初、執劍欲害；二、二臣諫止；三、勅令幽閉。
初、執劍欲害四：初、王問門者；二、守門實答；三、王聞瞋罵；四、執劍欲害。
初、王問門者，審其在否時阿闍世問守門者：父王今者猶存在耶？
時守門人白言：大王！國大夫人身涂麨蜜，瓔珞盛漿，持用上王，沙門目連及富樓那從空而來，為王說法，不可禁制。
王制群臣，不言國后；沙門空入，非門能禁。故設此詞，意圖免過。
時阿闍世聞此語已，怒其母曰：我母是賊，與賊為伴，沙門惡人，幻惑咒術，令此惡王多日不死。
名父為賊，母即賊伴，沙門幻術，明非賢哲。
即執利劍，欲害其母。
即如上引涅盤經所說。
二、二臣諫止三：初、修諫禮；二、設諫詞；三、諫已欲去。
時有一臣，名曰月光，聰明多智，及與耆婆，為王作禮，
月光。華言耆婆，梵語此翻固活。生時一手持藥囊，一手把針筒，昔誓為醫，治疾存活，從德立號，庵羅女之子。二皆多智，顯是賢臣。
白言：大王！臣聞毗陀羅論經說，劫初已來，有諸惡王貪國位故，殺害其父一萬八千，未曾聞有無道害母。王今為此殺逆之事，污剎利種，臣不忍聞，是栴陀羅，不宜住此。
毗陀經即俗典，或作韋陀，梵言少異，如此間史書，紀其國事。貪位殺父，此猶有理，非辜害母，誠為無道。西竺四姓，攝一切姓，剎帝利、婆羅門二為尊貴，毗舍、首陀二為下賤。剎帝，即王者姓，栴陀羅，此云殺者，即此間魁劊之類。君既無道，賢臣不輔，故不宜住。
時二大臣說此語竟，以手按劍，卻行而退。
按劍卻行，示威令懼。
時阿闍世驚怖惶懼，告耆婆言：汝不為我耶？
耆婆白言：大王！慎莫害母！
王聞此語，懺悔求救，即便舍劍，止不害母，勅語內官，閉置深宮，不令復出。
闍王驚懼賢臣去國，社稷必危。不為我者，求救之詞，為猶佐也。耆婆重諫，王悔乃從，勅閉深宮，發起之本。
二、翹誠請佛三：初、遭苦思法；二、陳詞致請；三、悲哀禮請。
初、遭苦思法，遙禮伸敬時韋提希被幽閉已，愁憂憔悴，遙向耆闍崛山，為佛作禮，
而作是言：如來世尊在昔之時，遣阿難來慰問我。我今愁憂，世尊威重，無由得見，愿遣目連尊者、阿難與我相見。
阿難是佛侍者，常往慰問。傳法利人，必假王力，雖佛上圣，曲順常情，以為後范。韋提敬佛，不敢輒請，愿見二師，欲聞法要。阿難，此云慶喜，亦云無染，或云忻樂。
作是語已，悲泣雨淚，遙向佛禮。
三、佛知往赴二：初、感佛垂應；二、禮起見佛。
未舉頭頃，爾時世尊在耆闍崛山知韋提希心之所念，即勅大目犍連及以阿難從空而來，佛從耆闍崛山沒，於王宮出。
知其心念，即他心智；乘空出沒，即如意通。
時韋提希禮已，舉頭見世尊釋迦牟尼佛，身紫金色，坐百寶蓮華，目連侍左，阿難在右，釋、梵、護世諸天在虛空中，普雨天華，持用供養。
見佛有四殊勝：一、身色；二、蓮座；三、左右侍從；四、諸天供養。釋迦，翻能仁，即應身。牟尼，翻寂默，即法身。上冥下應，報在其中。釋即帝釋，具云釋提桓因，此翻能天，即三十三天主也。梵即大梵天王，色界天主。護世，即四王等。
古疏問曰：頻婆、韋提，俱請弟子，何故前遣弟子，後乃自往，其意何耶？
解有二義：一、闍王殺父，佛若親往，則起怨嫌，護彼心故。二、欲行佛法，須委國王。頻婆定死，闍王登位，佛若自往，則障礙不行，為護法故。韋提無此，自往無妨。
四、見佛求法二：初、作禮申敬；二、請法。
時韋提希見佛世尊，自絕瓔珞，舉身投地，號泣向佛被囚日久，不期遇佛，悲喜盈懷，無暇容緩，挽斷項纓，持用獻佛，投身于地，以竭其誠。
二、請法。有二：初、通問往生處；二、正請往生因。
初、通問往生處二：初、泛問宿因；二、正問生處。
白言：世尊！我宿何罪，生此惡子？世尊復有何等因緣，與提婆達多共為眷屬？
我之母子，愛出天性，佛之兄弟，情同天倫，反生逆害，必有往因。本唯自責，兼問如來，但是傷嘆往業，以為陳請之由。經律多說，佛與提婆，從因至果，常相惱害。蓋是大權影響，而非實事。即法華云：由提婆達多善知識故，令我具足六波羅蜜。乃至卻後過無量劫，當得成佛，號曰天王如來等。
二、正問生處。為三：初、標忻厭；二、敘可厭；三、立誓遠離。此之三節，即示末世修行要術。若不爾者，則徒修凈業，定不往生。
唯愿世尊為我廣說無憂惱處，我當往生，不樂閻浮提濁惡世也。
無憂惱處者，韋提所問，言相通含，據下佛答，即指凈土。娑婆五濁，人間天上，皆有憂惱，唯佛凈土，依正俱勝，但受諸樂，寧有憂乎？閻浮提，或云剡浮贍部，此翻勝金，從樹為名，以樹半臨海水，水底有金光色映樹，故以為名。提，或云檀，此翻為洲，即別指南洲也。據令通指娑婆大千，且從近論，令易解耳。或可閻浮於四洲中，濁惡最甚，故特標之。
此濁惡處，地獄、餓鬼、畜生盈滿，多不善聚，
濁謂五濁，即見、煩惱等，五皆不凈，故總名濁，亦名五滓。惡即十惡，即殺、盜等。五濁則具該依正，十惡則別指行業。若據濁惡，實該六道，特舉三途苦果以彰可厭遍於大千，故云盈滿。多不善聚者，即上惡趣共聚此處，或可別指人中，少有良善，如下所愿不見惡人、怨親、逆順，無非不善，闍王、調達豈善聚乎？上隨文解，次約義論，此濁惡處即指世間郡邑民居親族會處，其間心行萬差，三惡盈滿，皆不善聚。又濁惡處即指我等眾生現前識心，無始至今，三業所造無邊業種，日用所起三惡道行，不可窮數，故云盈滿，多不善也。
愿我未來不聞惡聲，不見惡人。
五濁三界、五逆十惡皆是惡聲，其中眾生造如是業，盡號惡人。極樂世界尚無惡道名，即無惡聲也。諸上善人俱會一處，即無惡人也。
今向世尊五體投地，求哀懺悔，唯愿佛日教我觀於清凈業處！
頭及四肢為五體，五處皆圓，亦名五輪。著地，禮之重也。由有宿罪，故受此苦，今欲厭離，故須求悔。梵云懺摩，此翻悔往。今言懺悔，華梵并舉。有云懺即斷後，悔是恥前。如來說法，破障除疑，如日照世，故云佛日。極樂依正，莫非主伴，凈業共成，故名清凈業處。據此，韋提正求觀法，故云教我觀也。
第二、正宗分三：初、至那含，放光現土，審定機宜。爾時，世尊下，二、正明觀法，凈業正因；說是語時下，三、顯示利益，結勸修習。
初、放光現土，審定機宜三：初、如來放光，普現諸土；二、韋提白佛，選定一方；三、頻婆蒙光，獲
明鏡，自見面像，
教由佛說，即是佛力，所謂如來異方便也。
見彼國土極妙樂事，心歡喜故，應時即得無生法忍。
得無生忍，位當初住，若據觀法，功德力強，見生可證，準下佛觀，即指生彼獲證之相，下云舍身他世，生諸佛前，得無生忍是也。
四、示法。有三：初、敘韋提見土由；二、為未來請其方便；三、如來答其所請。
佛告韋提希：汝是凡夫，心想羸劣，未得天眼，不能遠觀。諸佛如來有異方便，令汝得見。
大權引實，故示同凡。天眼，六通之一，障內障外，無不徹見，凡仙小圣雖得天眼，遐方凈剎亦不能觀。異方便者，若對當機，即前光臺現土令韋提見。據論垂教，即下十六觀法專被未來，欲彰權智道同，故言諸佛。
二、為未來請。其方法三：初、敘己得見；二、傷他不見；三、正為陳請。
時韋提希白佛言：世尊！如我今者以佛力故，見彼國土；
若佛滅後，諸眾生等濁惡不善，五苦所逼，
此即大悲權巧利物，方見韋提位非凡小。濁惡不善，義同前釋。五苦者，疏云五道皆非樂故，修羅一道，開則為六，合但有五。或取大本五惡、五痛、五燒以為五苦，即五戒所禁五種之過為五惡；犯此五事遭難，犯法為五痛；後墮三途，名為五燒。
云何當見阿彌陀佛極樂世界？
未來眾生：一、生不值佛；二、濁惡轉盛；三、苦逼益深。業障如此，疑無見土之理，有何方便，令得見乎？
三、如來答其所請。又二：初、標示系想處；二、別列十六觀法。
佛告韋提希：汝及眾生應當專心系念一處，想於西方。
凈土觀門，要在專一，故須指定一方以為投心之處，故放光現土，厥意在茲。故十疑論中名為一相三昧，文殊般若亦名一行三昧。比諸觀法，有三不同：余觀不定方隅，今此定須西向；余觀收神歸念，今此送想彼方；余觀遍歷自他，今此定緣圣境。義門備揀，心境歷然，乖此別修，終名邪觀。
自古章疏，多廣懸談，及至觀文，例多簡略。今謂觀文正當心要，義須委細，科釋文言，聽習之徒，切宜留心。今先總分，後方別解。就十六觀，大分為二：初一種先觀此方落日，指定向方；後十五種，正觀彼土依正二報。初觀是總，該下十五，下皆為別，各不相收。就後十五，復分為二：前五先觀彼土依報莊嚴，後十觀彼正報殊勝。就前五中，又分為二：前二觀彼所依境界，觀水成冰，見冰為地；後三觀彼莊嚴之相，國土莊嚴，不出三種：樹即觀彼林蔭，池即觀彼流泉，樓即觀臺閣。地觀為總，攝余三故，樹等為別，皆依地故。就後十中，復分為四：前三觀佛：第七觀佛坐處，第八觀像表真，第九正觀佛相；十與十一觀佛侍者，左右分殊；十二、十三總觀三圣，普雜不同；十四、五、六觀佛徒眾，三輩差降。若此分對一經大要，皎如指掌，逐觀別分，廣更如後。
第一、日觀三：初、所觀境；二、能觀想；三、結示。
云何作想？凡作想者，一切眾生自非生盲，有目之徒皆見日沒，
方隅渺漭，無物表彰，此間落日，有目皆見，顯了易觀，是可標準。疏云落日懸鼓，用標送想之方，即此意也。言作想者，想即是觀，胎中失目，謂之生盲。
二、能觀想四：初、示修儀；二、示觀相；三、顯成相；四、勸常觀。
當起想念，正坐西向，
起想，即發觀也。正坐，則身儀也。全趺半趺，直身累手，如坐禪法。故僧傳中，古晉高僧坐不背西，蓋遵此耳。
諦觀於日欲沒之處，令心堅住，專想不移。
心境相應，凝然不動，即定體也。
見日欲沒，狀如懸鼓。
日沒近地，云散光收，瑩如鼓面，懸住空中。
既見日已，閉目開目，皆令明了，
想成相起，念念相續，任運不忘。
是為日想，名為初觀。
結示可解。就後十五觀，前五依報中，第二、水想，欲成此土凝冰；第五、想水，正觀彼方池沼，名同體別，學者宜知。
第二、水觀二：初、所觀境；二、結示。
水想正為觀地，琉璃寶地，舉世所無，水面結冰，是人皆識，因此見彼，用似比真，故先舉水，冰後成寶地。疏云大水結冰，實表琉璃之地是也。
初、所觀境二：初、觀水；二、觀地。
初、觀水三：初、正想水；二、變水成冰；三、變冰為琉璃。
次作水想，見水澄清，亦令明了，無分散意。
顯上澄清，湛然不動，故云無分散意。
既見水已，當起冰想，
見冰映徹，作琉璃想，
齊此已來，當觀文畢。此想已下，屬後地觀。
二、觀地三；初、地體明徹；二、地下幢擎；三、地上莊嚴。
此想成已，見琉璃地內外映徹，
二、地上幢擎二：初、示幢體；二、珠光上映。
下有金剛七寶金幢擎琉璃地，其幢八方八楞具足，一一方面百寶所成，
八面八楞，其狀如塔。
二、珠，車渠白色出綠光。若準大本，琥珀七寶諸樹周滿世界，金、銀、琉璃、頗梨、珊瑚、瑪瑙、車渠等樹，或有二寶、三寶，乃至七寶，轉共合成，廣如彼說，即是眾寶為映飾。
三、珠網四：初、示重數；二、網間宮殿；三、殿中童子；四、珠纓光明。
妙真珠網彌覆樹上。一一樹上有七重網，
每樹七層，每層一重，其形如塔。
一一網間有五百億妙華宮殿，如梵王宮，
網間宮殿，如色界天梵王居處。
諸天童子自然在中。一一童子五百億釋迦毗楞伽摩尼以為瓔珞，
一一下，天童嚴飾。釋迦毗楞伽，此云能圣。摩尼亦云離垢，亦云如意。
其摩尼光照百由旬，猶如和合百億日月，不可具名。
眾寶間錯，色中上者，眾寶間者，不獨珠也。色中上者，異於常也。
二、華果莊嚴。又二：初、總舉；二、別示。
此諸寶樹，行行相當，葉葉相次，於眾葉間生諸妙華，華上自然有七寶果。
行相當者，當，猶對也。葉相次者，如鱗接也。花果，如下釋。
二、別示三：初、明樹葉；二、明樹花；三、明樹果。
上二句明色相，池塘階岸，眾寶合成，池中泉水，色亦如然，故云七寶成也。下二句示出處，每一池心各有珠玉，泉從玉出，流落池中，常時盈滿。
分為十四支，一一支作七寶妙色，黃金為，
十四支即是渠道。
雜色金剛，金有五色。又精剛者。
二、池蓮三：初、示數；二、明量；三、明水流花間。
一一水中，即上八池各六十億，小本經中四色四光，今言七寶，故知多別。
十二由旬，計四百八十里，小本經但云大如車輪，舉其極小者耳。
其摩尼水流注華間，尋樹上下，其聲微妙，演說苦、空、無常、無我、諸波羅蜜；復有贊嘆諸佛相好者，
從如意珠出，故云摩尼水，華梵互舉也。尋樹上下，尋，猶循也；樹，即莖也。言水循華莖上入花中，旋轉發聲，卻從莖下。演說有三：四念處，一也；六度，二也；贊佛相好，三也。
三、池光二：初、從珠涌光；二、光化靈禽。
其光化為百寶色鳥，和鳴哀雅，常贊念佛念法念僧，
即小本中白鵠、孔雀。今經下文鳧、雁、鴛鴦等，即知珍禽，非止一類，今此但舉毛色以通收耳。贊嘆三寶，令歸向故。
是為八功德水想，名第五觀。
八功德：一、輕；二、清；三、冷；四、軟；五、美；六、不臭；七、飲時調適；八、飲已無患。不出色、香、味、觸四塵而已。