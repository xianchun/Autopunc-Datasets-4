夫羯磨众轨，溥应圣凡，秉告详唱，称为办事。事既尘沙，法宁限局？规猷浩博，岂可胜言？且开十法以总诸务，各依其位具列轨仪。第一作法缘起，第二诸界结解，第三诸戒受舍，第四衣药受净，第五布萨仪轨，第六安居法则，第七自恣清净，第八受施分衣，第九忏悔诸犯，第十住持杂法。
第一作法缘起。
一、量事如非。
三、集僧分限。
四、简众是非。
五、和合无别。
六、问答所作。
七、羯磨如法。
僧法羯磨文有六非。
一、余法余律羯磨。
二、非法别众羯磨。
三、非法和合羯磨。
四、如法别众羯磨。
五、似法别众羯磨。
六、似法和合羯磨。
第二结解诸界法。
第一、结解僧界法。
第一、结戒场法。
唱四方界相法。
大德僧听！我比丘为僧唱四方戒场相。从此东南角某标，至西南角某标，从此至西北角某标，从此至东北角某标，从此还至东南角某标。此戒场相一周讫。
正结戒场法。
大德僧听！如某甲比丘所唱界相，今僧结作戒坛，共住、共布萨、共得施。若僧时到僧忍听。白如是。大德僧听！如某甲比丘所唱界相，今僧结作戒坛，共住、共布萨、共得施。谁诸长老忍，默然；不忍者说。僧已结某甲比丘所唱界相作戒坛，共住，共布萨，共得施竟。僧忍，默然故，是事如是持。
解戒场法。
大德僧听！此结界处，僧今舍是界。若僧时到僧忍听。白如是。大德僧听！此结界处，僧今舍是界。谁诸长老忍，默然；不忍者说。僧已舍是界竟。僧忍，默然故，是事如是持。
第二、结大界法。
唱相法。
大德僧听！我比丘为僧唱四方大界内外相。唱外相，从此东南角某标，乃至还至东南角某标。此是大界外相一周讫。
正结大界法。
大德僧听！此某甲比丘唱四方界相及除内地，今僧结作僧大界，共住、共布萨、共得施。若僧时到僧忍听。白如是。大德僧听！此某甲比丘唱四方界相及除内地，今僧结作僧大界，共住、共布萨、共得施。谁诸长老忍，默然；不忍者说。僧已结某甲比丘唱四方界相及除内地作僧大界，共住、共布萨、共得施竟。僧忍，默然故，是事如是持。
解大界法。
大德僧听！此一住处，僧共住、共布萨、共得施。先结此界，今解。若僧时到僧忍听。白如是。大德僧听！此一住处，僧共住、共布萨、共得施。先结此界，今解。谁诸长老忍，默然；不忍者说。僧已解先所结界竟。僧忍，默然故，是事如是持。
第二、结解衣界法。
大德僧听！此结界处聚落中、若聚落界，共住、共布萨、共得施。今结作不失衣界。若僧时到僧忍听。白如是。大德僧听！此结界处聚落界，共住、共布萨、共得施，今结作不失衣界。谁诸长老忍，默然；不忍者说。僧已结作不失衣界竟。僧忍，默然故，是事如是持。
解衣界法。
大德僧听！此结界处聚落中、若聚落界，先结作不失衣界，僧今解之。若僧时到僧忍听。白如是。大德僧听！此结界处聚落中、若聚落界，先结作不失衣界，僧今解之。谁诸长老忍，默然；不忍者说。僧已解不失衣界竟。僧忍，默然故，是事如是持。
第三、结食界法。
一、他处净。
二、处分净。
三、羯磨净。
大德僧听！我比丘为僧唱安食净处。此僧伽蓝内东厢厨院中结作净地。
大德僧听！今以某房作僧安食净处。若僧时到僧忍听。白如是。大德僧听！今以某房作僧安食净处。谁诸长老忍，默然；不忍者说。僧已以某房作僧安食净处竟。僧忍，默然故，是事如是持。
解法。
大德僧听！彼某房先作僧安食净处，僧今解之。若僧时到僧忍听。白如是。大德僧听！彼某房先作僧安食净处，僧今解之。谁诸长老忍，默然；不忍者说。僧已解某房安食净处竟。僧忍，默然故，是事如是持。。
通结僧坊作净地法。
大德僧听！此一住处，共住、布萨、共得施。僧今结作净地，除某处。若僧时到僧忍听。白如是。大德僧听！此一住处共住、共布萨、共得施，僧今结作净地，除某处。谁诸长老忍，默然；不忍者说。僧已结作净地竟。僧忍，默然故，是事如是持。
大德僧听！此一住处先结作净地，僧今解之。若僧时到僧忍听。白如是。大德僧听！此一住处先结作净地，僧今解之。谁诸长老忍，默然；不忍者说。僧已解净地竟。僧忍，默然故，是事如是持。
第三、诸戒受舍。
第三、受三归法。
我某甲尽形受，归依佛、归依法、归依比丘僧。我某甲尽形受，归依佛已、归依法已、归依比丘僧已。
我某甲！归依佛、归依法、归依僧。尽形寿为优婆塞。如来、至真、等正觉，是我世尊。我某甲！归依佛竟、归依法竟、归依僧竟。尽形寿为优婆塞。如来、至真、等正觉，是我世尊。尽形寿不杀生，是优婆塞戒。能持不？尽形寿不偷盗，是优婆塞戒。能持不？尽形寿不邪淫，是优婆塞戒。能持不？尽形寿不妄语，是优婆塞戒。能持不？尽形寿不饮酒，是优婆塞戒。能持不？
第三、受八戒法。
我某甲！归依佛、归依法、归依僧。为净行优婆塞。我某甲！归依佛竟、归依法竟、归依僧竟。为净行优婆塞。
如诸佛尽形寿不杀生，某甲一日一夜不杀生。能持不？如是不偷盗、不淫、不妄语、不饮酒、离花香璎珞香油涂身、离高广胜床上座、离作倡伎乐故往观听、非时食。
第四受十戒法。
先明作畜众法。
大德僧听！我某甲比丘，已满十岁，欲畜众。从僧乞僧畜众羯磨。善哉！僧与我作畜众羯磨。
大德僧听！此某甲比丘，已满十岁，欲畜某甲为众，从僧乞畜众羯磨。僧今与作畜众羯磨。若僧时到僧忍听。白如是。大德僧听！某甲比丘已满十岁，欲畜某甲为众，从僧乞畜众羯磨。僧今与作畜众羯磨。谁诸长老忍，默然；不忍者说。僧已与某甲比丘作畜众羯磨竟。僧忍，默然故，是事如是持。
我某甲，归依佛、归依法、归依比丘僧。我今于释迦牟尼如来、应供、等正觉所出家作沙弥，和上某甲。我某甲，归依佛竟、归依法竟、归依比丘僧竟。我今于释迦牟尼如来应供等正觉所出家作沙弥，和上某甲。
尽形寿不杀生，是沙弥戒。能持不？不偷盗、不淫、不妄语、不饮酒、不歌舞作倡伎乐、不往观听、不着花香涂身、不坐高广大床上、不受畜金银及钱。
第五、受大戒法。
一、请和上法。
我某甲，今求尊为和上。尊为我作和上，我乐尊为和上故，得受具足戒。可尔。当教授汝。汝莫放逸。二、安受戒人。
三、差教师法长老！今作羯磨。长老！今受羯磨。大德僧听！某甲求某甲受具足戒，某甲作教师。若僧时到僧忍听。白如是。
四、教师捡。
已度此人未？先度之。为作和上未？。
弟子衣钵具不？。
为自有？从人借？。
汝莫怖惧。须臾持汝着高胜处。何者是僧伽梨？何者是优多罗僧？何者是安陀会？。
汝某甲听！今是实语时。我今问汝，若实言实、不实言不实。。
汝不杀父耶？汝不杀母耶？汝不杀阿罗汉耶？汝不恶心出佛身血耶？汝不破和合僧耶？汝不犯比丘尼耶？汝非非人耶？汝非畜生耶？汝非黄门耶？汝非二形耶？汝非自剃头自称比丘耶？汝非舍内外道耶？汝不曾出家持戒不完具耶？人有如是等病，癞痈疽干痟癫狂漏热肿脂出，有不？汝非负债人不？非官人不？非奴不？年满二十不？衣钵具不？受请和上未？汝字何等？和上字何等？父母听不？欲受具足戒不？众中更当如是问汝，汝亦应如实答。
我已教授某甲如法竟。大德僧听！某甲求某甲受具足戒。某甲如法教授竟，应使将来。若僧时到僧忍听。白如是。
六、教乞戒法。
大德僧听！我某甲，求某甲和上受具足戒。今从僧乞受具足戒。愿僧拔济我，怜愍故。
大德僧听！此某甲，求某甲受具足戒。今从僧乞受具足戒。我今当问诸难事，及为作受具足戒羯磨。若僧时到僧忍听。白如是。
八、羯磨师问法。
九、正授戒法。
大德僧听！此某甲，求某甲受具足戒。某甲自说清净，无诸难事，三衣钵具，已受和上，父母听许，已从僧乞受具足戒。僧今与某甲受具足戒，和上某甲。若僧时到僧忍听。白如是。
大德僧听！此某甲，求某甲受具足戒。某甲自说清净，无诸难事，三衣钵具，已受和上，父母听许，已从僧乞受具足戒。僧今与某甲受具足戒，和上某甲。谁诸长老忍，默然；不忍者说。僧已与某甲受具足戒，和上某甲竟。僧忍，默然故，是事如是持。次说堕相。
汝某甲听！世尊、应供、等正觉说是四堕法。若比丘犯一一法，非释种子。汝终不得乃至以欲染心视女人。若比丘行淫法，乃至共畜生，非沙门、非释种子。汝尽形寿不应犯。能持不？
汝终不得乃至草叶不与而取。若比丘盗五钱、若五钱物，非沙门、非释种子。汝尽形寿不应犯。能持不？
汝终不得乃至杀蚁子。若比丘，若人、若人类，自手杀、若教人杀、若求刀与、若教死、若赞死：咄丈夫！用恶活为！死胜生。非沙门、非释种子。汝尽形寿不应犯。能持不？
汝终不得乃至戏笑妄语。若比丘实无过人法，自称得过人法：诸禅、解脱、三昧正受及诸道果，非沙门、非释种子。汝尽形寿不应犯。能持不？
诸佛世尊为示现事善说譬喻，犹如人死终不能以此身更生，如针鼻决永不复得为针用，如多罗树心断更不生不增不广，如石破不可复合。若比丘犯一一堕法，还得比丘法，无有是处。
受四依法。
汝某甲听！世尊、应供、等正觉说四依法。比丘尽形寿依粪扫衣住，出家受具足戒。能持不？若后得劫贝衣、钦婆罗衣、拘舍那衣、他家衣，皆是长得。
比丘尽形寿依乞食住，出家受具足戒。能持不？若后得僧前食、后食、请食，皆是长得。
比丘尽形寿依树下住，出家受具足戒。能持不？若后得大小屋、重屋，皆是长得。
比丘尽形寿依残弃药住，出家受具足戒。能持不？若后得酥、油、蜜、石蜜，皆是长得。
汝某甲听！汝白四羯磨得如法受具足戒竟，诸天龙鬼神皆作是愿：我何时当得人身，于正法律中出家受具足戒？汝今已得。如人受王位，汝受比丘法亦如是。当忍易共语、恭敬受诫。余戒，和上阿阇梨当广为汝说。汝当早得具足学三戒、灭三火、离三界，无复诸垢，成阿罗汉。
请依止师法。
大德一心念！我某甲，今求尊依止。愿尊为我作依止，我依止尊住，尊当教诫我，我当受尊教诫。汝莫放逸。
五种不共语法。
一、语言汝莫共我语。二、汝所有莫白我。三、莫入我房。四、莫捉我衣钵及助我众事。五、莫来见我。
弟子悔过。
我小我痴，后不敢复作。
尼众授戒法。
授沙弥尼戒法。
应一比丘尼羯磨如上。
有诸德云：此文。
阿姨僧听！我某甲，和上某甲，今从僧乞二岁学戒。善哉阿姨僧！与我二岁学戒，怜愍故。
与二岁学戒法。
阿姨僧听！此某甲沙弥尼，和上某甲，今从僧乞二岁学戒。僧今与某甲沙弥尼，和上某甲，二岁学戒。若僧时到僧忍听。白如是。阿姨僧听！此某甲沙弥尼，和上某甲，今从僧乞二岁学戒。谁诸长老忍者默然，不忍者说。僧已与某甲沙弥尼，和上某甲，二岁学戒竟。僧忍，默然故，是事如是持。
某甲听！如来、应供、等正觉说六法不得犯，一切不得淫乃至以染着心看他男子。若式叉摩那行淫法乃至畜生，非式叉摩那、非释种女。是中尽形寿不得犯。能持不？
一切不得偷盗乃至草叶。若式叉摩那，若聚落、若空地，他所守护物，盗五钱，非式叉摩那、非释种女。是中尽形寿不得犯。能持不？
一切杀生乃至蚁子。若式叉摩那，若以人自手断命、持刀授与、教人杀、教死赞死，非式叉摩那、非释种女。是中尽形寿不得犯。能持不？
一切不得妄语乃至戏笑。若式叉摩那自无过人法，若言有诸禅、解脱、三昧正受、若道若果，非式叉摩那、非释种女。是中尽形寿不得犯。能持不？
不饮酒。若式叉摩那饮酒，非式叉摩那。是中尽形寿不得犯。能持不？
不得非时食。若式叉摩那非时食，非式叉摩那。是中尽形寿不得犯。能持不？
受比丘尼戒法。
先明本法。一、请和上法。
我某甲，今求尊为和上。尊为我作和上，我乐尊为和上。依止尊为和上故，得受具足戒。可尔。当教诫汝。汝莫放逸。
二、安受戒人。
三、差教受师法。
长老！今受羯磨。阿姨僧听！某甲，求某甲受具足戒，某甲作教授师。若僧时到僧忍听。白如是。
已度此人未？
为作和上未？。
此欲受戒人，学二岁戒日满不？衣钵具不？。
为是己有？为从人借？
汝莫恐怖！须臾当着汝于高胜处。
何者是汝僧伽梨、优多罗僧、安陀会、覆肩衣、欲衣？
汝某甲听！今是实语时。我今问汝，若有当言有、若无当言无。汝不杀父耶？汝不杀母耶？汝不杀阿罗汉耶？汝不恶心出佛身血耶？汝不破和合僧耶？汝不犯净行比丘耶？汝非非人耶？汝非畜生耶？汝非黄门耶？汝非二形耶？汝非自剃头自称比丘尼耶？汝非舍内外道耶？汝不曾出家持戒不完具耶？女人有如是病：癞病、白癞病、干痟病、癫狂病、痈疽漏病脂出病。如是等重病汝有不？汝非负债人不？汝非他妇不？夫主听不？汝非属官不？汝非婢不？汝是人不？女根具足不？汝非黄门不？汝非石女不？汝非二道合不？月病常出不？汝学二岁戒日满不？汝已求和上未？父母听不？欲受具足戒不？如我今问，后僧中亦当如是问汝，汝亦当如是答。
我已问竟。阿姨僧听！某甲，求某甲受具足戒。某甲已问竟，今听将来。若僧时到僧忍听。白如是。。
我某甲，求某甲和上受具足戒。今从僧乞受具足戒，和上某甲。愿僧拔济我，怜愍故。
阿姨僧听！此某甲，求某甲受具足戒。从僧乞受具足戒，和上某甲。我今于僧中问诸难事，及为作受具足戒羯磨。若僧时到僧忍听。白如是。
九、正授本法。
阿姨僧听！此某甲，求某甲受具足戒。彼从僧乞受具足戒，自说清净，无诸难事，学二岁戒满，五衣钵具，已求和上，父母已听，欲受具足戒。善哉！僧今与某甲受具足戒、和上某甲。若僧时到僧忍听。白如是。阿姨僧听！此某甲，求某甲受具足戒。彼从僧乞受具足戒，自说清净，无诸难事，学二岁戒满，五衣钵具，已求和上，父母已听，欲受具足戒。善哉！僧今与某甲受具足戒，和上某甲。谁诸阿姨忍，默然；不忍者说。僧已与某甲受具足戒，和上某甲竟。僧忍，默然故，是事如是持。
本法尼往大僧中受戒法。
我某甲，今请大德为羯磨阿阇梨，愿大德为我作羯磨阿阇梨。我依大德故得受大戒，慈愍故。可尔。
乞受大戒法。
我某甲，求某甲和上受具足戒，已于众中受具足戒竟。清净无诸难事，已学二岁戒满，衣钵具足，已求和上，父母已听，不犯粗恶罪，欲受具足戒。今从僧乞受具足戒，和上某甲。愿僧拔济我，怜愍故。
羯磨师问法。
大德僧听！此某甲，求某甲受具足戒。彼从僧乞受具足戒。我今当问诸难事，及为作受具足戒羯磨。若僧时到僧忍听。白如是。
正问遮难法。
大德僧听！此某甲，求某甲受具足戒。已于一众中受具足戒竟。清净无诸难事，已学二岁戒满，先所应作已作，衣钵具足，已求和上，父母已听，不犯粗恶罪，欲受具足戒。今从僧乞受具足戒，和上某甲。善哉！僧今与某甲受具足戒，和上某甲。若僧时到僧忍听。白如是。大德僧听！此某甲，求某甲受具足戒。已于一众中受具足戒竟。清净无诸难事，已学二岁戒满，先所应作已作，衣钵具足，已求和上，父母已听，不犯粗恶罪，欲受具足戒。今从僧乞受具足戒，和上某甲。善哉！僧今与某甲受具足戒，和上某甲。谁诸长老忍，默然；不忍者说。僧已与某甲受具足戒，和上某甲竟。僧忍，默然故，是事如是持。
说堕相法。
某甲听！如来、应供、等正觉说堕法。若比丘尼犯此一一法，非比丘尼、非释种女。一切不得淫乃至以染着心看他男子。若比丘尼行淫法乃至畜生，非比丘尼、非释种女。是中尽形寿不得犯。能持不？
一切不得偷盗乃至草叶。若比丘尼，若聚落、若空地，他所守护物，盗五钱、若过五钱，非比丘尼、非释种女。是中尽形寿不得犯。能持不？
一切不得杀生乃至蚁子。若比丘尼，若人、若似人，自手断命、持刀受与、教人杀、教死赞死，非比丘尼、非释种女。是中尽形寿不得犯。能持不？
一切不得妄语乃至戏笑。若比丘尼自无过人法，若言有诸禅、解脱、三昧正受、若道若果，非比丘尼、非释种女。是中尽形寿不得犯。能持不？
一切不得亲近男子。若比丘尼，欲盛变心，摩触男子身发已下、膝已上，若男子作如是摩触亦不得受，若按若押、若举若下、若捉若牵，非比丘尼、非释种女。是中尽形寿不得犯。能持不？
一切不得与男子共住共语。若比丘尼，欲盛变心，受男子若捉手、若捉衣、若期行、若独共行、若独共住、若独共语、若共坐、若以身相近，具是八事，非比丘尼、非释种女。是中尽形寿不得犯。能持不？
一切不得随顺非法比丘尼语。若比丘尼知和合比丘僧如法举比丘，而随顺此比丘。诸比丘尼语言：姊妹！此比丘为和合比丘僧如法举，汝莫随顺。如是谏，坚持不舍，应第二、第三。第二、第三谏，舍是事善。不舍者，非比丘尼、非释种女。是中尽形寿不得犯。能持不？
一切不应覆藏他粗恶罪。若比丘尼知他比丘尼犯波罗夷罪，彼后时若罢道、若死、若远行、若被举、若根变，语诸比丘尼作如是语：我先知是比丘尼犯波罗夷罪。不白僧、不向人说，非比丘尼、非释种女。是中尽形寿不得犯。能持不？
诸佛世尊善能说喻示现事，犹如针鼻决不复任针用，犹如人死终不能以此身更生，犹如多罗树心断不生不长，犹如石破不可还合。若比丘尼于此八法犯一一法，还得成比丘尼，无有是处。
次说八敬法。
汝某甲听！如来、应供、等正觉说是八不可越法。汝尽形寿不应越。比丘尼半月应从比丘众乞教诫人。比丘尼不于无比丘处夏安居。比丘尼自恣时应从比丘众请三事见闻疑罪。式叉摩那学二岁戒已，应在二部僧中受具足戒。比丘尼不得骂比丘。不得于白衣家说比丘破戒破威仪破见。比丘尼不应举比丘罪，比丘得呵。比丘尼犯粗恶，应在二部僧中半月行摩那埵；半月行摩那埵已，应各二十僧中求出罪。比丘尼虽先受戒百岁，故应礼拜起迎新受戒比丘。
次说四依法。
汝某甲听！如来、应供、等正觉说是四依法。尽受依是出家受具足戒。依粪扫衣出家受具足戒。能持不？若得长衣，劫贝衣、钦婆罗衣、俱舍耶衣、瞿荼伽衣、麻衣，应受。
依乞食法出家受具足戒。能持不？若得长，得僧食、前食后食、请食，应受。
依粗弊卧具出家受具足戒。能持不？若得长，庵屋、重屋、大小房、方圆屋，应受。
依下贱药出家受具足戒。能持不？若得长，酥、油、蜜、石蜜，应受。某甲听！汝已白四羯磨受具足戒竟，羯磨如法。诸天龙神乾闼婆常作是愿：我等何时当得人身，出家受具足戒？汝今已得。如人得受王位，汝今受比丘尼法亦如是。汝当忍易共语、易受教诫，当学三戒、灭三毒、出三界，成阿罗汉果。余所不知者，和上阿阇梨当为汝说。
第四、衣药受净法受持衣法。
大德一心念！我比丘某甲，此安多会五条受。
受郁多罗僧法。
大德一心念！我比丘某甲，此郁多罗僧七条受。
受僧伽梨法。
大德一心念！我比丘某甲，此僧伽梨九条受。
受僧祇支法。
大德一心念！我比丘某甲，此僧祇支如法作，我受持。
受覆肩衣法。
大德一心念！我比丘某甲，此覆肩衣如法作，我受持。
舍衣法。
大德一心念！我此僧伽梨九条，今舍。
受尼师坛法。
大德一心念！我比丘某甲，此尼师坛应量作，今受持。
受钵多罗法。
大德一心念！我比丘某甲，此钵多罗应量受，常用故。
受药法。
受时药：一、身授身受；二、物授物受；三、手授手受；四、教取而食。
受非时药法。
大德一心念！我比丘某甲，今为渴病因缘，此是庵婆果浆，为欲经非时服故，今于大德边受。
受七日药法。
大德一心念！我比丘某甲，今为热病因缘，此酥七日药，为欲经宿服故，今于大德边受。
受尽形药法。
大德一心念！我比丘某甲，今为气病因缘，此姜椒尽形受药，今欲共宿长服故，于大德边受。
长衣说净法。
请施主法。
大德一心念！我比丘某甲，今请大德为衣药钵展转净施主。愿大德为我作衣药钵展转净施主，慈愍故。
正说净法。
大德一心念！我此长衣，于大德边作净施。长老！此衣于我边作净施，我持与谁？我今与某甲。长老若须，从彼取用，好爱护之。
独住作净法。
我此长衣，净施某甲，从彼取用。我此长衣，从某甲取还。
今粟净施法：此是我所不应。汝当知之。
第五、僧等布萨法。
众僧说戒法。
僧犯忏悔法。
大德僧听！僧今皆有此罪，不能得悔过。今共置之，后当悔过。若僧时到僧忍听。白如是。大德僧听！僧今皆有此罪，不能得悔过。今置之，后当悔过。谁诸长老忍，默然；不忍者说。僧已置此罪竟。僧忍，默然故，是事如是持。
临欲布萨时一人发露法。
我有此罪。说戒竟当悔。
教诫尼众法。
大德僧听！某寺和合比丘尼僧，顶礼和合比丘僧足，乞教诫人。。
与清净欲法。
长老一心念！僧今断事。我某甲比丘，如法僧事中与欲。僧中说云：大德僧听！比丘某甲，如法僧事中与欲清净。
转与欲法。
长老一心念！我比丘某甲，与众多比丘受欲清净。彼及我身，如法僧事中与欲清净。
大德僧听！我比丘某甲清净。
五种说戒法。
一、说戒序已诸大德！是四堕法，僧常闻。三、说戒序、四堕、十三、二不定已。五、广诵使周。
三人二三语布萨法今僧十五日布萨，我某甲比丘清净。
一人心念布萨法。
今十五日，众僧布萨。
第六、僧等安居法。
三语安居法。
长老一心念！我某甲比丘，于此住处夏安居，前三月，依某僧伽蓝，若房舍坏当治补。我知。
依谁持律？依某甲律师。有疑当问。。
心念安居法。
受房舍安居法。
受日出界法。
羯磨受日法。
大德僧听！此某甲比丘，为某事欲出界行，于七日外更受，还此安居。若僧时到僧忍听。白如是。大德僧听，此某甲比丘，为某事欲出界行，于七日外更受，还此安居。谁诸长老忍，默然；不忍者说。僧已与某甲更受出界行竟。僧忍，默然故，是事如是持。
三语受日法。
长老一心念！我比丘某甲，为某事欲出界行，受七日法，还此安居。
第七、僧等自恣法。
差受自恣人法。
大德僧听！此某甲某甲比丘，能为僧作自恣人。僧今差某甲某甲作自恣人。若僧时到僧忍听。白如是。大德僧听！此某甲某甲比丘，能为僧作自恣人，僧今差某甲某甲作自恣人。谁诸长老忍，默然；不忍者说。僧已差某甲某甲作自恣人竟。僧忍，默然故，是事如是持。
五德被差已单白摄众法。
大德僧听！今僧自恣时到，僧和合作自恣。白如是。
正自恣法。
诸大德！若见我罪、若闻我罪、若疑我罪，怜愍故自恣说，我当见罪悔过。
略自恣法。
除上八人，自下同岁一处坐自恣。。各各相向自恣。
四人已下自恣法。
四人对首自恣法。
三大德一心念！今日众僧自恣，我某甲比丘清净。。
一人心念自恣法。
今日众自恣，我心念受自恣。。
尼差人自恣法。
阿姨僧听！今差比丘尼某甲，为比丘尼僧故往大僧中请见闻疑罪。若僧时到僧忍听。白如是。阿姨僧听！今差比丘尼某甲，为比丘尼僧故往大僧中请见闻疑罪。谁诸长老忍，默然；不忍者说。僧已差比丘尼某甲，为比丘尼僧故往大僧中请见闻疑罪竟。僧忍，默然故。是事如是持。。
某精舍和合比丘尼僧，顶礼和合比丘僧足。我等比丘尼僧和合，请大德僧自恣说见闻疑罪。
比丘尼众三请见闻疑罪。徒众上下各默然者，实由尼众如法行道。谨慎莫放逸。。
第八、受施分衣法。
一、界得施。
二、要得施，安居共要一处得施。
三、限得施。
四、僧得施。
五、现前僧得施。
六、安居僧得施。
七、二部僧得施。
八、教得施。
九、人得施。
分亡比丘物法。
一、同活共财。
二、负债征偿。
三、嘱授成不：
大德僧听！某甲比丘于此命过，生存时所有若衣若非衣，现前僧应分。今与某甲。若僧时到僧忍听。白如是。大德僧听！某甲比丘于此处命过，生存时所有衣若非衣，现前僧应分。今与某甲。谁诸长老忍，默然；不忍者说。僧已与某甲衣竟。僧忍，默然故，是事如是持。
大德僧听！某甲比丘命过，生存时所有若衣若非衣，现前僧应分。我比丘某甲，今舍与僧。。
六、量德赏物。
七、正明赏法。
大德僧听！某甲比丘命过，三衣钵现前僧应分。今以与看病人某甲。若僧时到僧忍听。白如是。大德僧听！某甲比丘命过，三衣钵现前僧应分。今以与看病人某甲。谁诸长老忍，默然；不忍者说。僧已与某甲比丘衣钵竟。僧忍，默然故，是事如是持。
八、正分轻物。
差分衣人法。
大德僧听！此某甲比丘，能为僧作分衣人。僧今差某甲作分衣人。若僧时到僧忍听。白如是。大德僧听！此某甲比丘，能为僧作分衣人。僧今差某甲作分衣人。谁诸长老忍，默然；不忍者说。僧已差某甲作分衣人竟。僧忍，默然故，是事如是持。
以物付分法。
大德僧听！某甲比丘于命过，生存时所有衣若非衣，现前僧应分。僧今持与比丘某甲，某甲当还与僧。若僧时到僧忍听。白如是。大德僧听！某甲比丘于命过，生存时所有衣若非衣，现前僧应分。僧今持与比丘某甲，某甲当还与僧。谁诸长老忍，默然；不忍者说。僧已忍持与比丘某甲，某甲当还与僧竟。僧忍，默然故。是事如是持。
四人直分法。
大德僧听！某甲比丘于命过，生存时所有衣若非衣，现前僧应分。若僧时到僧忍听。白如是。大德僧听！某甲比丘于命过，生存时所有衣若非衣，现前僧应分。谁诸长老忍，默然；不忍者说。僧已分是衣物竟。僧忍，默然故，是事如是持。
诸大德！某甲比丘命过，以衣钵物与看病人某甲。
众多人三语分衣法。
二大德！某甲比丘命过，若衣非衣，应属我等。。
一人心念分衣法。
某甲比丘命过，若衣非衣，皆应属我。
并与一人法。
大德僧听！此僧得衣若非衣，今并与某甲比丘。若僧时到僧忍听。白如是。大德僧听！此僧得衣若非衣，今并与某甲比丘。谁诸长老忍，默然；不忍者说。僧已忍与某甲比丘衣竟。僧忍，默然故，是事如是持。
九、二众互摄。
十、诸部杂明。
第九、忏悔诸犯法。
忏悔波罗夷法。
忏悔僧伽婆尸沙法。
忏偷兰遮法。
忏波逸提法。
先忏舍堕对僧作法。
一、舍财。
大德僧听！我比丘某甲，故畜长衣，犯舍堕。是衣今舍与僧。
二、舍罪。
一、对众陈乞大德僧听！我某甲比丘，故畜尔所长衣，犯舍堕。是衣已舍与僧。今有波逸提罪，从僧乞忏悔。愿听我某甲比丘忏悔，慈愍故。
二、请忏悔主。
大德一心念！我比丘某甲，今请大德作波逸提忏悔主。愿大德为我作波逸提忏悔主，慈愍故。
三、单白和僧。
大德僧听！某甲比丘故畜长衣，犯舍堕。此衣已舍与僧。是中有波逸提罪，今从僧乞忏悔。我某甲受某甲忏悔。若僧时到僧忍听。白如是。。
四、正忏悔除罪。
大德！我某甲，故畜长衣犯波逸提罪，向大德悔过。
五、戒勖令断：汝自见罪不？我自见罪。汝欲悔过耶？我欲悔过。汝后莫作。
六、承受立要：尔。顶戴持。
三、还衣。
即坐转付法。
大德僧听！此某甲比丘，故畜长衣犯舍堕。此衣已舍与僧。僧今持是衣与某甲比丘，某甲当还此比丘。若僧时到僧忍听。白如是。大德僧听！此某甲比丘，故畜长衣犯舍堕。此衣已舍与僧。僧今持是衣与某甲比丘，某甲当还此比丘。谁诸长老忍，默然；不忍者说。僧已持是衣与某甲比丘，某甲当还此比丘竟。僧忍，默然故，是事如是持。
即坐直付法。
大德僧听！某甲比丘，故离僧伽梨宿，犯舍堕。此衣已舍与僧。僧今持是衣还某甲比丘。若僧时到僧忍听。白如是。大德僧听！某甲比丘故离僧伽梨宿犯舍堕。此衣已舍与僧。僧今持是衣还某甲比丘。谁诸长老忍，默然；不忍者说。僧已持此衣还某甲比丘竟。僧忍，默然故，是事如是持。
对众多人舍忏法。
受忏口和法。
二长老听我受某甲比丘忏悔者，我当受。
对一人舍忏法。
忏二根本突吉罗。
大德！我某甲，犯着用不净衣，及经僧说戒默妄语，并犯突吉罗罪，各不忆数。今向大德悔过。
忏覆藏及随覆藏突吉罗法。
大德！我某甲，犯故畜长衣波逸提罪，及着用不净衣经僧说戒默妄语突吉罗。各有覆藏及随展转覆藏突吉罗罪，不忆数。今向大德悔过。
忏单波逸提法。
忏波罗提提舍尼法。
大德！我某甲，犯从非亲里比丘尼自手授食波罗提提舍尼罪。今向大德悔过。
忏突吉罗法。
我某甲，犯高下着衣突吉罗。今自责心忏悔过。
第十、杂行住持法。
作六念法。
第一、念知日月数：今朝黑月小一日。。
第二、念知食处：我常乞食。我食僧食。我食自食。我食某甲家食。。
长老！某甲檀越施我五正食。我有因缘不得往，今以施汝。。
我请分与某甲比丘。我不背请食。
第三、念知受时夏数：我于某年月某日时一尺木影，受具足戒，无夏。
第四念知衣钵受净：我三衣、钵具足。并受持长衣，并说净。
第五念知身强羸：我今不病堪行道。我有病须疗治。
作残食法。
长老一心念！我某甲食已足，为我作残食法。是食与我耶？：与。此是我残，与汝。
白同利食前后入聚落法。
大德一心念！我某甲比丘，先受某甲请。今有某缘事，欲入某处聚落至某家。白大德知。
白非时入聚落法。
长老！我非时入聚落至某城邑聚落某甲舍。可尔。防护。
贩卖求利法。
为我以此物贸易之。宁使彼得我利，我不得彼利。
弟子欲辞行和上量宜法。
持律比丘来承迎祇供法。
持律比丘有七种宜。
应说戒人法。
僧尼二众尊卑礼敬法。
净五生种。若食果，应五种净。若食根，应五种净。若食茎叶，应三种净。
着衣高下法。
受请应供法。
四方众僧有五种物，不可护、不可卖、不可分。
佛告诸比丘：汝等各当系念在前，自防护心。
佛告诸离车：世有五宝，甚为难遇。
供养父母法。