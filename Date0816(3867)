世尊！布施波羅蜜多不生，則非布施波羅蜜多；凈戒、安忍、精進、靜慮、般若波羅蜜多不生，則非凈戒、安忍、精進、靜慮、般若波羅蜜多。所以者何？布施波羅蜜多與不生無二無二分，凈戒、安忍、精進、靜慮、般若波羅蜜多與不生無二無二分。何以故？以不生法非一非二，非多非異，是故布施波羅蜜多不生，則非布施波羅蜜多，凈戒、安忍、精進、靜慮、般若波羅蜜多不生，則非凈戒、安忍、精進、靜慮、般若波羅蜜多。
世尊！四靜慮不生，則非四靜慮；四無量、四無色定不生，則非四無量、四無色定。所以者何？四靜慮與不生無二無二分，四無量、四無色定與不生無二無二分。何以故？以不生法非一非二，非多非異，是故四靜慮不生，則非四靜慮；四無量、四無色定不生，則非四無量、四無色定。
世尊！八解脫不生，則非八解脫；八勝處、九次第定、十遍處不生，則非八勝處、九次第定、十遍處。所以者何？八解脫與不生無二無二分，八勝處、九次第定、十遍處與不生無二無二分。何以故？以不生法非一非二，非多非異，是故八解脫不生，則非八解脫；八勝處、九次第定、十遍處不生，則非八勝處、九次第定、十遍處。
世尊！四念住不生，則非四念住；四正斷、四神足、五根、五力、七等覺支、八圣道支不生，則非四正斷乃至八圣道支。所以者何？四念住與不生無二無二分，四正斷乃至八圣道支與不生無二無二分。何以故？以不生法非一非二，非多非異，是故四念住不生，則非四念住；四正斷乃至八圣道支不生，則非四正斷乃至八圣道支。
世尊！空解脫門不生，則非空解脫門；無相、無愿解脫門不生，則非無相、無愿解脫門。所以者何？空解脫門與不生無二無二分，無相、無愿解脫門與不生無二無二分。何以故？以不生法非一非二，非多非異，是故空解脫門不生，則非空解脫門；無相、無愿解脫門不生，則非無相、無愿解脫門。
世尊！五眼不生，則非五眼；六神通不生，則非六神通。所以者何？五眼與不生無二無二分，六神通與不生無二無二分。何以故？以不生法非一非二，非多非異，是故五眼不生，則非五眼；六神通不生，則非六神通。
世尊！佛十力不生，則非佛十力；四無所畏、四無礙解、大慈大悲大喜大舍、十八佛不共法不生，則非四無所畏乃至十八佛不共法。所以者何？佛十力與不生無二無二分，四無所畏乃至十八佛不共法與不生無二無二分。何以故？以不生法非一非二，非多非異，是故佛十力不生，則非佛十力；四無所畏乃至十八佛不共法不生，則非四無所畏乃至十八佛不共法。
世尊！真如不生，則非真如；法界、法性、平等性、離生性、法定、法住、實際、虛空界、不思議界不生，則非法界乃至不思議界。所以者何？真如與不生無二無二分，法界乃至不思議界與不生無二無二分。何以故？以不生法非一非二，非多非異，是故真如不生，則非真如；法界乃至不思議界不生，則非法界乃至不思議界。
世尊！無上正等菩提不生，則非無上正等菩提；一切智、道相智、一切相智不生，則非一切智、道相智、一切相智。所以者何？無上正等菩提與不生無二無二分，一切智、道相智、一切相智與不生無二無二分。何以故？以不生法非一非二，非多非異，是故無上正等菩提不生，則非無上正等菩提；一切智、道相智、一切相智不生，則非一切智、道相智、一切相智。
世尊！無忘失法不生，則非無忘失法；住舍性不生，則非住舍性。所以者何？無忘失法與不生無二無二分，住舍性與不生無二無二分。何以故？以不生法非一非二，非多非異，是故無忘失法不生，則非無忘失法；住舍性不生，則非住舍性。
世尊！一切陀羅尼門不生，則非一切陀羅尼門；一切三摩地門不生，則非一切三摩地門。所以者何？一切陀羅尼門與不生無二無二分，一切三摩地門與不生無二無二分。何以故？以不生法非一非二，非多非異，是故一切陀羅尼門不生，則非一切陀羅尼門；一切三摩地門不生，則非一切三摩地門。
世尊！色不滅，則非色；受想行識不滅，則非受想行識。所以者何？色與不滅無二無二分，受想行識與不滅無二無二分。何以故？以不滅法非一非二，非多非異，是故色不滅，則非色；受想行識不滅，則非受想行識。
世尊！眼處不滅，則非眼處；耳鼻舌身意處不滅，則非耳鼻舌身意處。所以者何？眼處與不滅無二無二分，耳鼻舌身意處與不滅無二無二分。何以故？以不滅法非一非二，非多非異，是故眼處不滅，則非眼處；耳鼻舌身意處不滅，則非耳鼻舌身意處。
世尊！色處不滅，則非色處；聲香味觸法處不滅，則非聲香味觸法處。所以者何？色處與不滅無二無二分，聲香味觸法處與不滅無二無二分。何以故？以不滅法非一非二，非多非異，是故色處不滅，則非色處；聲香味觸法處不滅，則非聲香味觸法處。
世尊！眼界不滅，則非眼界；色界、眼識界及眼觸、眼觸為緣所生諸受不滅，則非色界乃至眼觸為緣所生諸受。所以者何？眼界與不滅無二無二分，色界乃至眼觸為緣所生諸受與不滅無二無二分。何以故？以不滅法非一非二，非多非異，是故眼界不滅，則非眼界；色界乃至眼觸為緣所生諸受不滅，則非色界乃至眼觸為緣所生諸受。
世尊！耳界不滅，則非耳界；聲界、耳識界及耳觸、耳觸為緣所生諸受不滅，則非聲界乃至耳觸為緣所生諸受。所以者何？耳界與不滅無二無二分，聲界乃至耳觸為緣所生諸受與不滅無二無二分。何以故？以不滅法非一非二，非多非異，是故耳界不滅，則非耳界；聲界乃至耳觸為緣所生諸受不滅，則非聲界乃至耳觸為緣所生諸受。
世尊！鼻界不滅，則非鼻界，香界、鼻識界及鼻觸、鼻觸為緣所生諸受不滅，則非香界乃至鼻觸為緣所生諸受。所以者何？鼻界與不滅無二無二分，香界乃至鼻觸為緣所生諸受與不滅無二無二分。何以故？以不滅法非一非二，非多非異，是故鼻界不滅，則非鼻界；香界乃至鼻觸為緣所生諸受不滅，則非香界乃至鼻觸為緣所生諸受。
世尊！舌界不滅，則非舌界；味界、舌識界及舌觸、舌觸為緣所生諸受不滅，則非味界乃至舌觸為緣所生諸受。所以者何？舌界與不滅無二無二分，味界乃至舌觸為緣所生諸受與不滅無二無二分。何以故？以不滅法非一非二，非多非異，是故舌界不滅，則非舌界；味界乃至舌觸為緣所生諸受不滅，則非味界乃至舌觸為緣所生諸受。
世尊！身界不滅，則非身界；觸界、身識界及身觸、身觸為緣所生諸受不滅，則非觸界乃至身觸為緣所生諸受。所以者何？身界與不滅無二無二分，觸界乃至身觸為緣所生諸受與不滅無二無二分。何以故？以不滅法非一非二，非多非異，是故身界不滅，則非身界；觸界乃至身觸為緣所生諸受不滅，則非觸界乃至身觸為緣所生諸受。
世尊！意界不滅，則非意界；法界、意識界及意觸、意觸為緣所生諸受不滅，則非法界乃至意觸為緣所生諸受。所以者何？意界與不滅無二無二分，法界乃至意觸為緣所生諸受與不滅無二無二分。何以故？以不滅法非一非二，非多非異，是故意界不滅，則非意界；法界乃至意觸為緣所生諸受不滅，則非法界乃至意觸為緣所生諸受。
世尊！地界不滅，則非地界；水火風空識界不滅，則非水火風空識界。所以者何？地界與不滅無二無二分，水火風空識界與不滅無二無二分。何以故？以不滅法非一非二，非多非異，是故地界不滅，則非地界；水火風空識界不滅，則非水火風空識界。
世尊！苦圣諦不滅，則非苦圣諦；集滅道圣諦不滅，則非集滅道圣諦。所以者何？苦圣諦與不滅無二無二分，集滅道圣諦與不滅無二無二分。何以故？以不滅法非一非二，非多非異，是故苦圣諦不滅，則非苦圣諦；集滅道圣諦不滅，則非集滅道圣諦。
世尊！無明不滅，則非無明；行、識、名色、六處、觸、受、愛、取、有、生、老死愁嘆苦憂惱不滅，則非行乃至老死愁嘆苦憂惱。所以者何？無明與不滅無二無二分，行乃至老死愁嘆苦憂惱與不滅無二無二分。何以故？以不滅法非一非二，非多非異，是故無明不滅，則非無明；行乃至老死愁嘆苦憂惱不滅，則非行乃至老死愁嘆苦憂惱。
世尊！內空不滅，則非內空；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不滅，則非外空乃至無性自性空。所以者何？內空與不滅無二無二分，外空乃至無性自性空與不滅無二無二分。何以故？以不滅法非一非二，非多非異，是故內空不滅，則非內空；外空乃至無性自性空不滅，則非外空乃至無性自性空。
世尊！布施波羅蜜多不滅，則非布施波羅蜜多；凈戒、安忍、精進、靜慮、般若波羅蜜多不滅，則非凈戒、安忍、精進、靜慮、般若波羅蜜多。所以者何？布施波羅蜜多與不滅無二無二分，凈戒、安忍、精進、靜慮、般若波羅蜜多與不滅無二無二分。何以故？以不滅法非一非二，非多非異，是故布施波羅蜜多不滅，則非布施波羅蜜多；凈戒、安忍、精進、靜慮、般若波羅蜜多不滅，則非凈戒、安忍、精進、靜慮、般若波羅蜜多。
世尊！四靜慮不滅，則非四靜慮；四無量、四無色定不滅，則非四無量、四無色定。所以者何？四靜慮與不滅無二無二分，四無量、四無色定與不滅無二無二分。何以故？以不滅法非一非二，非多非異，是故四靜慮不滅，則非四靜慮；四無量、四無色定不滅，則非四無量、四無色定。
世尊！八解脫不滅，則非八解脫；八勝處、九次第定、十遍處不滅，則非八勝處、九次第定、十遍處。所以者何？八解脫與不滅無二無二分，八勝處、九次第定、十遍處與不滅無二無二分。何以故？以不滅法非一非二，非多非異，是故八解脫不滅，則非八解脫；八勝處、九次第定、十遍處不滅，則非八勝處、九次第定、十遍處。
世尊！四念住不滅，則非四念住；四正斷、四神足、五根、五力、七等覺支、八圣道支不滅，則非四正斷乃至八圣道支。所以者何？四念住與不滅無二無二分，四正斷乃至八圣道支與不滅無二無二分。何以故？以不滅法非一非二，非多非異，是故四念住不滅，則非四念住；四正斷乃至八圣道支不滅，則非四正斷乃至八圣道支。
世尊！空解脫門不滅，則非空解脫門；無相、無愿解脫門不滅，則非無相、無愿解脫門。所以者何？空解脫門與不滅無二無二分，無相、無愿解脫門與不滅無二無二分。何以故？以不滅法非一非二，非多非異，是故空解脫門不滅，則非空解脫門；無相、無愿解脫門不滅，則非無相、無愿解脫門。
世尊！五眼不滅，則非五眼；六神通不滅，則非六神通。所以者何？五眼與不滅無二無二分，六神通與不滅無二無二分。何以故？以不滅法非一非二，非多非異，是故五眼不滅，則非五眼；六神通不滅，則非六神通。
世尊！佛十力不滅，則非佛十力；四無所畏、四無礙解、大慈大悲大喜大舍、十八佛不共法不滅，則非四無所畏乃至十八佛不共法。所以者何？佛十力與不滅無二無二分，四無所畏乃至十八佛不共法與不滅無二無二分。何以故？以不滅法非一非二，非多非異，是故佛十力不滅則非佛十力；四無所畏乃至十八佛不共法不滅，則非四無所畏乃至十八佛不共法。
世尊！真如不滅，則非真如；法界、法性、平等性、離生性、法定、法住、實際、虛空界、不思議界不滅，則非法界乃至不思議界。所以者何？真如與不滅無二無二分，法界乃至不思議界與不滅無二無二分。何以故？以不滅法非一非二，非多非異，是故真如不滅，則非真如；法界乃至不思議界不滅，則非法界乃至不思議界。
世尊！無上正等菩提不滅，則非無上正等菩提；一切智、道相智、一切相智不滅，則非一切智、道相智、一切相智。所以者何？無上正等菩提與不滅無二無二分，一切智、道相智、一切相智與不滅無二無二分。何以故？以不滅法非一非二，非多非異，是故無上正等菩提不滅，則非無上正等菩提；一切智、道相智、一切相智不滅，則非一切智、道相智、一切相智。
世尊！無忘失法不滅，則非無忘失法；住舍性不滅，則非住舍性。所以者何？無忘失法與不滅無二無二分，住舍性與不滅無二無二分。何以故？以不滅法非一非二，非多非異，是故無忘失法不滅，則非無忘失法；住舍性不滅，則非住舍性。
世尊！一切陀羅尼門不滅，則非一切陀羅尼門；一切三摩地門不滅，則非一切三摩地門。所以者何？一切陀羅尼門與不滅無二無二分，一切三摩地門與不滅無二無二分。何以故？以不滅法非一非二，非多非異，是故一切陀羅尼門不滅，則非一切陀羅尼門；一切三摩地門不滅，則非一切三摩地門。
世尊！色不二，則非色；受想行識不二，則非受想行識。世尊！眼處不二，則非眼處；耳鼻舌身意處不二，則非耳鼻舌身意處。世尊！色處不二，則非色處；聲香味觸法處不二，則非聲香味觸法處。
世尊！眼界不二，則非眼界；色界、眼識界及眼觸、眼觸為緣所生諸受不二，則非色界乃至眼觸為緣所生諸受。世尊！耳界不二，則非耳界；聲界、耳識界及耳觸、耳觸為緣所生諸受不二，則非聲界乃至耳觸為緣所生諸受。世尊！鼻界不二，則非鼻界；香界、鼻識界及鼻觸、鼻觸為緣所生諸受不二，則非香界乃至鼻觸為緣所生諸受。
世尊！舌界不二，則非舌界；味界、舌識界及舌觸、舌觸為緣所生諸受不二，則非味界乃至舌觸為緣所生諸受。世尊！身界不二，則非身界；觸界、身識界及身觸、身觸為緣所生諸受不二，則非觸界乃至身觸為緣所生諸受。世尊！意界不二，則非意界；法界、意識界及意觸、意觸為緣所生諸受不二，則非法界乃至意觸為緣所生諸受。
世尊！地界不二，則非地界；水火風空識界不二，則非水火風空識界。世尊！苦圣諦不二，則非苦圣諦；集滅道圣諦不二，則非集滅道圣諦。世尊！無明不二，則非無明；行、識、名色、六處、觸、受、愛、取、有、生、老死愁嘆苦憂惱不二，則非行乃至老死愁嘆苦憂惱。
世尊！內空不二，則非內空；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不二，則非外空乃至無性自性空。
世尊！布施波羅蜜多不二，則非布施波羅蜜多；凈戒、安忍、精進、靜慮、般若波羅蜜多不二，則非凈戒、安忍、精進、靜慮、般若波羅蜜多。世尊！四靜慮不二，則非四靜慮；四無量、四無色定不二，則非四無量、四無色定。世尊！八解脫不二，則非八解脫；八勝處、九次第定、十遍處不二，則非八勝處、九次第定、十遍處。
世尊！四念住不二，則非四念住；四正斷、四神足、五根、五力、七等覺支、八圣道支不二，則非四正斷乃至八圣道支。世尊！空解脫門不二，則非空解脫門；無相、無愿解脫門不二，則非無相、無愿解脫門。世尊！五眼不二，則非五眼；六神通不二，則非六神通。
世尊！佛十力不二，則非佛十力；四無所畏、四無礙解、大慈大悲大喜大舍、十八佛不共法不二，則非四無所畏乃至十八佛不共法。世尊！真如不二，則非真如；法界、法性、平等性、離生性、法定、法住、實際、虛空界、不思議界不二，則非法界乃至不思議界。
世尊！無上正等菩提不二，則非無上正等菩提；一切智、道相智、一切相智不二，則非一切智、道相智、一切相智。世尊！無忘失法不二，則非無忘失法，住舍性不二，則非住舍性。世尊！一切陀羅尼門不二，則非一切陀羅尼門；一切三摩地門不二，則非一切三摩地門。
世尊！色入不二無妄法數，受想行識入不二無妄法數。世尊！眼處入不二無妄法數，耳鼻舌身意處入不二無妄法數。世尊！色處入不二無妄法數，聲香味觸法處入不二無妄法數。
世尊！眼界入不二無妄法數，色界、眼識界及眼觸、眼觸為緣所生諸受入不二無妄法數。世尊！耳界入不二無妄法數，聲界、耳識界及耳觸、耳觸為緣所生諸受入不二無妄法數。世尊！鼻界入不二無妄法數，香界、鼻識界及鼻觸、鼻觸為緣所生諸受入不二無妄法數。
世尊！舌界入不二無妄法數，味界、舌識界及舌觸、舌觸為緣所生諸受入不二無妄法數。世尊！身界入不二無妄法數，觸界、身識界及身觸、身觸為緣所生諸受入不二無妄法數。世尊！意界入不二無妄法數，法界、意識界及意觸、意觸為緣所生諸受入不二無妄法數。
世尊！地界入不二無妄法數，水火風空識界入不二無妄法數。世尊！苦圣諦入不二無妄法數，集滅道圣諦入不二無妄法數。世尊！無明入不二無妄法數，行、識、名色、六處、觸、受、愛、取、有、生、老死愁嘆苦憂惱入不二無妄法數。
世尊！內空入不二無妄法數，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空入不二無妄法數。
世尊！布施波羅蜜多入不二無妄法數，凈戒、安忍、精進、靜慮、般若波羅蜜多入不二無妄法數。世尊！四靜慮入不二無妄法數，四無量、四無色定入不二無妄法數。世尊！八解脫入不二無妄法數，八勝處、九次第定、十遍處入不二無妄法數。
世尊！四念住入不二無妄法數，四正斷、四神足、五根、五力、七等覺支、八圣道支入不二無妄法數。世尊！空解脫門入不二無妄法數，無相、無愿解脫門入不二無妄法數。世尊！五眼入不二無妄法數，六神通入不二無妄法數。
世尊！佛十力入不二無妄法數，四無所畏、四無礙解、大慈大悲大喜大舍、十八佛不共法入不二無妄法數。世尊！真如入不二無妄法數，法界、法性、平等性、離生性、法定、法住、實際、虛空界、不思議界入不二無妄法數。
世尊！無上正等菩提入不二無妄法數，一切智、道相智、一切相智入不二無妄法數。世尊！無忘失法入不二無妄法數，住舍性入不二無妄法數。世尊！一切陀羅尼門入不二無妄法數，一切三摩地門入不二無妄法數。
時舍利子問善現言：所說菩薩摩訶薩修行般若波羅蜜多，觀諸法時者，何
謂菩薩摩訶薩？何謂般若波羅蜜多？何謂觀諸法？
尒時，具壽善現答舍利子言：如尊者所云何謂菩薩摩訶薩者，舍利子！為有情類求大菩提，亦有菩提，故名菩薩，彼如實知一切法相，能不執著故，復名摩訶薩。
舍利子言：云何菩薩摩訶薩能如實知一切法相而不執著？
善現答言：舍利子！菩薩摩訶薩如實知色相而不執著，如實知受想行識相而不執著。舍利子！菩薩摩訶薩如實知眼處相而不執著，如實知耳鼻舌身意處相而不執著。舍利子！菩薩摩訶薩如實知色處相而不執著，如實知聲香味觸法處相而不執著。
舍利子！菩薩摩訶薩如實知眼界相而不執著，如實知色界、眼識界及眼觸、眼觸為緣所生諸受相而不執著。舍利子！菩薩摩訶薩如實知耳界相而不執著，如實知聲界、耳識界及耳觸、耳觸為緣所生諸受相而不執著。舍利子！菩薩摩訶薩如實知鼻界相而不執著，如實知香界、鼻識界及鼻觸、鼻觸為緣所生諸受相而不執著。
舍利子！菩薩摩訶薩如實知舌界相而不執著，如實知味界、舌識界及舌觸、舌觸為緣所生諸受相而不執著。舍利子！菩薩摩訶薩如實知身界相而不執著，如實知觸界、身識界及身觸、身觸為緣所生諸受相而不執著。舍利子！菩薩摩訶薩如實知意界相而不執著，如實知法界、意識界及意觸、意觸為緣所生諸受相而不執著。
舍利子！菩薩摩訶薩如實知地界相而不執著，如實知水火風空識界相而不執著。舍利子！菩薩摩訶薩如實知苦圣諦相而不執著，如實知集滅道圣諦相而不執著。舍利子！菩薩摩訶薩如實知無明相而不執著，如實知行、識、名色、六處、觸、受、愛、取、有、生、老死愁嘆苦憂惱相而不執著。
舍利子！菩薩摩訶薩如實知內空相而不執著，如實知外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空相而不執著。
舍利子！菩薩摩訶薩如實知布施波羅蜜多相而不執著，如實知凈戒、安忍、精進、靜慮、般若波羅蜜多相而不執著。舍利子！菩薩摩訶薩如實知四靜慮相而不執著，如實知四無量、四無色定相而不執著。舍利子！菩薩摩訶薩如實知八解脫相而不執著，如實知八勝處、九次第定、十遍處相而不執著。
舍利子！菩薩摩訶薩如實知四念住相而不執著，如實知四正斷、四神足、五根、五力、七等覺支、八圣道支相而不執著。舍利子！菩薩摩訶薩如實知空解脫門相而不執著，如實知無相、無愿解脫門相而不執著。舍利子！菩薩摩訶薩如實知五眼相而不執著，如實知六神通相而不執著。
舍利子！菩薩摩訶薩如實知佛十力相而不執著，如實知四無所畏、四無礙解、大慈大悲大喜大舍、十八佛不共法相而不執著。舍利子！菩薩摩訶薩如實知真如相而不執著，如實知法界、法性、平等性、離生性、法定、法住、實際、虛空界、不思議界相而不執著。
舍利子！菩薩摩訶薩如實知無上正等菩提相而不執著，如實知一切智、道相智、一切相智相而不執著。舍利子！菩薩摩訶薩如實知無忘失法相而不執著，如實知住舍性相而不執著。舍利子！菩薩摩訶薩如實知一切陀羅尼門相而不執著，如實知一切三摩地門相而不執著。
時舍利子問善現言：何等名為一切法相？
善現答言：若由如是諸行、相、狀，表知諸法是色是聲，是香是味，是觸是法，是內是外，是有漏是無漏，是有為是無為，此等名為一切法相。
尒時，具壽善現復答舍利子言：如尊者所云何謂般若波羅蜜多者，舍利子！有勝妙慧，遠有所離，故名般若波羅蜜多。
舍利子言：此於何法而得遠離？
善現答言：此於一切煩惱見趣而得遠離，此於一切六趣、四生而得遠離，此於一切蘊、界、處等而得遠離，故名般若波羅蜜多。又舍利子！有勝妙慧，遠有所到，故名般若波羅蜜多。
舍利子言：此於何法而得遠到？
善現答言：舍利子！此於色實性而得遠到，於受想行識實性而得遠到，故名般若波羅蜜多。舍利子！此於眼處實性而得遠到，於耳鼻舌身意處實性而得遠到，故名般若波羅蜜多。舍利子！此於色處實性而得遠到，於聲香味觸法處實性而得遠到，故名般若波羅蜜多。
舍利子！此於眼界實性而得遠到，於色界、眼識界及眼觸、眼觸為緣所生諸受實性而得遠到，故名般若波羅蜜多。舍利子！此於耳界實性而得遠到，於聲界、耳識界及耳觸、耳觸為緣所生諸受實性而得遠到，故名般若波羅蜜多。舍利子！此於鼻界實性而得遠到，於香界、鼻識界及鼻觸、鼻觸為緣所生諸受實性而得遠到，故名般若波羅蜜多。
舍利子！此於舌界實性而得遠到，於味界、舌識界及舌觸、舌觸為緣所生諸受實性而得遠到，故名般若波羅蜜多。舍利子！此於身界實性而得遠到，於觸界、身識界及身觸、身觸為緣所生諸受實性而得遠到，故名般若波羅蜜多。舍利子！此於意界實性而得遠到，於法界、意識界及意觸、意觸為緣所生諸受實性而得遠到，故名般若波羅蜜多。
舍利子！此於地界實性而得遠到，於水火風空識界實性而得遠到，故名般若波羅蜜多。舍利子！此於苦圣諦實性而得遠到，於集滅道圣諦實性而得遠到，故名般若波羅蜜多。舍利子！此於無明實性而得遠到，於行、識、名色、六處、觸、受、愛、取、有、生、老死愁嘆苦憂惱實性而得遠到，故名般若波羅蜜多。
舍利子！此於內空實性而得遠到，於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空實性而得遠到，故名般若波羅蜜多。
舍利子！此於布施波羅蜜多實性而得遠到，於凈戒、安忍、精進、靜慮、般若波羅蜜多實性而得遠到，故名般若波羅蜜多。舍利子！此於四靜慮實性而得遠到，於四無量、四無色定實性而得遠到，故名般若波羅蜜多。舍利子！此於八解脫實性而得遠到，於八勝處、九次第定、十遍處實性而得遠到，故名般若波羅蜜多。
舍利子！此於四念住實性而得遠到，於四正斷、四神足、五根、五力、七等覺支、八圣道支實性而得遠到，故名般若波羅蜜多。舍利子！此於空解脫門實性而得遠到，於無相、無愿解脫門實性而得遠到，故名般若波羅蜜多。舍利子！此於五眼實性而得遠到，於六神通實性而得遠到，故名般若波羅蜜多。
舍利子！此於佛十力實性而得遠到，於四無所畏、四無礙解、大慈大悲大喜大舍、十八佛不共法實性而得遠到，故名般若波羅蜜多。舍利子！此於真如實性而得遠到，於法界、法性、平等性、離生性、法定、法住、實際、虛空界、不思議界實性而得遠到，故名般若波羅蜜多。
舍利子！此於無上正等菩提實性而得遠到，於一切智、道相智、一切相智實性而得遠到，故名般若波羅蜜多。舍利子！此於無忘失法實性而得遠到，於住舍性實性而得遠到，故名般若波羅蜜多。舍利子！此於一切陀羅尼門實性而得遠到，於一切三摩地門實性而得遠到，故名般若波羅蜜多。舍利子！是謂般若波羅蜜多。