原夫鹿苑龙城，启尸罗之妙躅；象岩鹫岭，开解脱之玄宗。于是三千大千，受清凉而出火宅；天上天下，乘戒筏而越迷津。内众于是敷荣，外徒由斯安乐。其后韬真细㲲，多闻折轴之忧；掩正微言，罕见浮囊之固。即有饮光秀出，维绝纽而虚求；波离聿兴，振隤纲而幽赞。慧炬于焉重朗，戒海由是再清。其律教也弘深，固难得而遍举。此羯磨者，则绍隆之正术，匡护之宏规，宗绪归于五篇，滥觞起于四分，寔菩提之机要，诚涅槃之津涉者也。
素以锐思弱龄，留情斯旨，眇观至教，式考义途，丞历炎凉，庶无大过误耳。然自古诸德取解不同，各述异端，总有五本：一本一卷，曹魏铠律师于许都集；一本一卷，曹魏昙谛于雒阳集；一本一卷，元魏光律师于邺下集；一本两卷，隋愿律师于并州撰；一本一卷，皇朝宣律师于京兆撰。素于诸家撰集，莫不研寻，校理求文，抑多乖舛。遂以不敏，辄述幽深，分为三卷，勒成一部，庶无增减，以适时机，祇取成文，非敢穿凿。惟愿戒珠增照，叶日月而齐明；系草传芳，与天地而同朽。后之览者，知斯志焉。
僧集？和合？未受大戒者出？
不来诸比丘说欲及清净？
大德一心念！我某甲比丘，如法僧事，与欲清净。
大德一心念！我某甲比丘与某甲比丘，受欲清净。彼及我身，如法僧事，与欲清净。
大德僧听！某甲比丘、某甲比丘，如法僧事，与欲清净。僧今何所作为？某羯磨。
大德僧听！我旧住比丘某甲，为僧唱大界四方相。
大德僧听！此住处比丘，唱四方大界相。若僧时到，僧忍听，僧今于此四方相内结大界，同一住处，同一说戒。白如是。
大德僧听！此住处比丘，唱四方大界相。僧今于此四方相内结大界，同一住处，同一说戒。谁诸长老忍僧于此四方相内结大界，同一住处，同一说戒者默然，谁不忍者说。僧已忍于此四方相内，同一住处，同一说戒，结大界竟。僧忍，默然故，是事如是持。
大德僧听！今此住处比丘，同一住处，同一说戒。若僧时到，僧忍听，解界。白如是。
大德僧听！此住处比丘，同一住处，同一说戒，今解界。谁诸长老忍僧同一住处，同一说戒，解界者默然，谁不忍者说。僧已忍听同一住处，同一说戒，解界竟。僧忍，默然故，是事如是持。
大德僧听！如所说界相，若僧时到，僧忍听，今僧于此处、彼处，结同一说戒，同一利养界。白如是。
大德僧听！如所说界相，今僧于此处、彼处，结同一说戒，同一利养界。谁诸长老忍僧于此处、彼处，同一说戒，同一利养，结界者默然，谁不忍者说。僧已忍于此处、彼处，同一说戒，同一利养，结界竟。僧忍，默然故，是事如是持。
结同一说戒别利养界法。
大德僧听！若僧时到，僧忍听，今僧于此、彼住处，结别说戒，同一利养，为欲守护住处故。白如是。
大德僧听！今僧于此、彼住处，结别说戒，同一利养，为守护住处故。谁诸长老忍僧于此、彼住处，结别说戒，同一利养，为守护住处故者默然，谁不忍者说。僧已忍于此、彼住处，结别说戒，同一利养，为守护住处故竟。僧忍，默然故，是事如是持。
大德僧听！此住处比丘，称四方小界相。若僧时到，僧忍听，僧今于此四方小界相内，结作戒场。白如是。
大德僧听！此住处比丘，称四方小界相。僧今于此四方小界相内结戒场。谁诸长老忍僧于此四方相内结戒场者默然，谁不忍者说。僧已忍于此四方相内结作戒场竟。僧忍，默然故，是事如是持。
大德僧听！此住处比丘戒场。若僧时到，僧忍听，解戒场。白如是。
大德僧听！此住处比丘戒场，僧今于此解戒场。谁诸长老忍僧于此解戒场者默然，谁不忍者说。僧已忍于此解戒场竟。僧忍，默然故，是事如是持。
大德僧听！僧集一处结小界。若僧时到，僧忍听，结小界。白如是。
大德僧听！今此僧一处集结小界。谁诸长老忍僧一处集结小界者默然，谁不忍者说。僧已忍结小界竟。僧忍，默然故，是事如是持。
大德僧听！今众僧集解界。若僧时到，僧忍听，解界。白如是。
大德僧听！今众僧集解界。谁诸长老忍僧集解界者默然，谁不忍者说。僧已忍解界竟。僧忍，默然故，是事如是持。
大德僧听！今有尔许比丘集。若僧时到，僧忍听，结小界。白如是。
大德僧听！今有尔许比丘集结小界。谁诸长老忍尔许比丘集结小界者默然，谁不忍者说。僧已忍尔许比丘集结小界竟。僧忍，默然故，是事如是持。
大德僧听！今有尔许比丘集。若僧时到，僧忍听，解此处小界。白如是。
大德僧听！今有尔许比丘集，解此处小界。谁诸长老忍僧解此处小界者默然，谁不忍者说。僧已忍解此处小界竟。僧忍，默然故，是事如是持。
大德僧听！诸比丘坐处已满，齐如是比丘坐处。若僧时到，僧忍听，僧今于此处结小界。白如是。
大德僧听！齐如是比丘坐处，僧于此处结小界。谁诸长老忍齐如是比丘坐处，僧于此处结小界者默然，谁不忍者说。僧已忍齐如是比丘坐处，结小界竟。僧忍，默然故，是事如是持。
大德僧听！齐如是比丘坐处。若僧时到，僧忍听，僧今解此处小界。白如是。
大德僧听！齐如是比丘坐处，僧今解此处小界。谁诸长老忍僧齐如是比丘坐处，解小界者默然，谁不忍者说。僧已忍齐如是比丘坐处，解小界竟。僧忍，默然故，是事如是持。
大德僧听！此处同一住处，同一说戒。若僧时到，僧忍听，结不失衣界。白如是。
大德僧听！此处同一住处，同一说戒，僧今结不失衣界。谁诸长老忍僧于此处同一住处，同一说戒，结不失衣界者默然，谁不忍者说。僧已忍此处同一住处，同一说戒，结不失衣界竟。僧忍，默然故，是事如是持。
大德僧听！此处同一住处，同一说戒。若僧时到，僧忍听，解不失衣界。白如是。
大德僧听！此处同一住处，同一说戒，今解不失衣界。谁诸长老忍僧于此处同一住处，同一说戒，解不失衣界者默然，谁不忍者说。僧已忍此处同一住处，同一说戒，解不失衣界竟。僧忍，默然故，是事如是持。
大德僧听！若僧时到，僧忍听，僧今结某处作净地。白如是。
大德僧听！僧今结某处作净地。谁诸长老忍僧结某处作净地者默然，谁不忍者说。僧已忍结某处作净地竟。僧忍，默然故，是事如是持。
大德僧听！若僧时到，僧忍听，僧今解某处净地。白如是。
大德僧听！僧今解某处净地。谁诸长老忍僧解某处净地者默然，谁不忍者说。僧已忍解某处净地竟。僧忍，默然故，是事如是持。
佛言：来，比丘！于我法中快自娱乐，修梵行，尽苦源。
我某甲，归依佛，归依法，归依僧。今于如来所出家，如来、至真、等正觉，是我世尊。
我某甲，已归依佛，归依法，归依僧。于如来所出家，如来、至真、等正觉，是我世尊。
大德僧听！我某甲比丘，求众僧乞度人授具足戒，愿僧听我某甲比丘度人授具足戒。
大德僧听！此某甲比丘，今从众僧乞授人具足戒。若僧时到，僧忍听，僧今与某甲比丘授人具足戒。白如是。
大德僧听！此某甲比丘，今从众僧乞授人具足戒；僧今与某甲比丘授人具足戒。谁诸长老忍僧与某甲比丘授人具足戒者默然，谁不忍者说。僧已忍听某甲比丘授人具足戒竟。僧忍，默然故，是事如是持。
大德僧听！此某甲，欲求某甲剃发。若僧时到，僧忍听，与某甲剃发。白如是。
大德一心念！我某甲，今请大德为十戒和上，愿大德为我作十戒和上。我依大德故，得受沙弥戒，慈愍故。可尔。
大德一心念！我某甲，今请大德为十戒阿阇梨，愿大德为我作十戒阿阇梨。我依大德故，得受沙弥戒，慈愍故。可尔。
大德僧听！此某甲，从某甲求出家。若僧时到，僧忍听，与某甲出家。白如是。
我某甲，归依佛，归依法，归依僧。随如来出家，某甲为和上，如来、至真、等正觉，是我世尊。我某甲，归依佛，归依法，归依僧。随如来出家竟，某甲为和上，如来、至真、等正觉，是我世尊。授十戒相尽形寿不杀生。是沙弥戒，能持不？能。
尽形寿不盗。是沙弥戒，能持不？能。
尽形寿不淫。是沙弥戒，能持不？能。
尽形寿不妄语。是沙弥戒，能持不？能。
尽形寿不饮酒。是沙弥戒，能持不？能。
尽形寿不得着华鬘、香油涂身。是沙弥戒，能持不？能。
尽形寿不得歌舞倡伎及往观听。是沙弥戒，能持不？能。
尽形寿不得高广大床上坐。是沙弥戒，能持不？能。
尽形寿不得非时食。是沙弥戒，能持不？能。
尽形寿不得执持生像金银宝物。是沙弥戒，能持不？能。
此是沙弥十戒。尽形寿不得犯，能持不？能。
汝已受戒竟，当供养三宝，勤修三业：坐禅、诵经、勤作众事。
大德僧听！我某甲外道，归依佛，归依法，归依僧。我于世尊所求出家为道，世尊即是我如来、至真、等正觉。我某甲外道，归依佛，归依法，归依僧已。从如来出家学道，如来是我至真、等正觉。
大德僧听！我某甲外道，从僧乞四月共住。愿僧慈愍故，与我四月共住。
大德僧听！彼某甲外道，今从众僧乞四月共住。若僧时到，僧忍听，与彼某甲外道四月共住。白如是。
大德僧听！彼某甲外道，今从众僧乞四月共住；僧今与彼四月共住。谁诸长老忍僧与彼四月共住者默然，谁不忍者说。僧已忍与彼外道四月共住竟。僧忍，默然故，是事如是持。
大德一心念！我某甲，今请大德为和上，愿大德为我作和上。我依大德故，得受具足戒，慈愍故。可尔。如是。当教授汝。清净莫放逸。
大德一心念！我某甲，今请大德为羯磨阿阇梨，愿大德为我作羯磨阿阇梨。我依大德故，得受具足戒，慈愍故。可尔。
大德一心念！我某甲，今请大德为教授阿阇梨，愿大德为我作教授阿阇梨。我依大德故，得受具足戒，慈愍故。可尔。
众中谁能为某甲作教授师？我某甲能。
大德僧听！彼某甲，从某甲求受具足戒。若僧时到，僧忍听，某甲为教授师。白如是。
此安陀会、郁多罗僧、僧伽梨钵。此衣钵是汝有不？
善男子谛听！今是至诚时，实语时，我今问汝，随我问答，若不实者当言不实，若实言实。汝不犯边罪不？汝不犯比丘尼不？汝非贼心入道不？汝非破内外道不？汝非黄门不？汝非杀父不？汝非杀母不？汝非杀阿罗汉不？汝非破和合僧不？汝非恶心出佛身血不？汝非是非人不？汝非畜生不？汝非有二形不？汝字何等？和上字谁？汝年满二十不？衣钵具不？父母听汝不？汝非负人债不？汝非奴不？汝非官人不？汝是丈夫不？丈夫有如是病：癞、痈疽、白癞、干痟、癫狂病。汝今有此诸病不？
如我今问汝，僧中亦当如是问。如汝向者答我，僧中亦当如是答。
大德僧听！彼某甲，从某甲求受具足戒。若僧时到，僧忍听，我已问竟，听将来。白如是。
大德僧听！我某甲，从某甲求受具足戒。我某甲，今从僧乞受具足戒，某甲为和上。愿僧慈愍故，拔济我。
大德僧听！此某甲，从某甲求受具足戒。此某甲，今从僧乞受具足戒，某甲为和上。若僧时到，僧忍听，我问诸难事。白如是。
善男子听！今是至诚时，实语时，今随所问汝，汝当随实答。汝不犯边罪不？汝不犯比丘尼不？汝非贼心入道不？汝非坏二道不？汝非黄门不？汝非杀父不？汝非杀母不？汝非杀阿罗汉不？汝非破和合僧不？汝不恶心出佛身血不？汝非是非人不？汝非畜生不？汝非有二形不？汝字何等？和上字谁？汝年满二十不？衣钵具不？父母听汝不？汝非负人债不？汝非奴不？汝非官人不？汝是丈夫不？丈夫有如是病：癞、痈疽、白癞、干痟、癫狂病。汝今有此诸病不？
大德僧听！此某甲，从某甲求受具足戒。此某甲，今从僧乞受具足戒，某甲为和上。某甲自说清净，无诸难事，年满二十，三衣钵具。若僧时到，僧忍听，授某甲具足戒，某甲为和上。白如是。
大德僧听！此某甲，从某甲求受具足戒。此某甲，今从僧乞受具足戒，某甲为和上。某甲自说清净，无诸难事，年满二十，三衣钵具。僧今授某甲具足戒，某甲为和上。谁诸长老忍僧与某甲授具足戒，某甲为和上者默然，谁不忍者说。僧已忍与某甲授具足戒，某甲为和上竟。僧忍，默然故，是事如是持。
善男子听！如来、至真、等正觉说四波罗夷法，若比丘犯一一法，非沙门，非释种子。汝一切不得犯淫，作不净行。若比丘犯不净行，受淫欲法，乃至共畜生；非沙门，非释种子。尔时世尊与说譬喻，犹如有人截其头，终不还活；比丘亦如是，犯波罗夷法已，不能还成比丘行。汝是中尽形寿不得作，能持不？能。
一切不得盗下至草叶。若比丘盗人五钱、若过五钱，若自取、教人取，若自破、教人破，若自斫、教人斫，若烧、若埋、若坏色；非沙门，非释种子。譬如断多罗树心，终不复更生长；比丘亦如是，犯波罗夷法已，终不还成比丘行。汝是中尽形寿不得作，能持不？能。
一切不得故断众生命下至蚁子。若比丘故自手断人命，求刀授与人，教死、叹死、劝死，与人非药，若堕胎、若祷杀，自作方便、若教人作；非沙门，非释种子。譬喻者说言：犹如针鼻缺，不堪复用；比丘亦如是，犯波罗夷法已，终不还成比丘行。汝是中尽形寿不得作，能持不？能。
一切不得妄语乃至戏笑。若比丘不真实，非己有，自说言我得上人法、得禅、得解脱、得定、得四空定，得须陀洹果、斯陀含果、阿那含果、阿罗汉果，天来、龙来、鬼神来供养我；非沙门，非释种子。譬喻者说言：犹如大石破为二分，终不还合；比丘亦如是，犯波罗夷法已，终不还成比丘行。汝是中尽形寿不得作，能持不？能。
善男子听！如来、至真、等正觉说四依法，比丘依此得出家受具足，成比丘法。依粪扫衣，比丘依此得出家受具足，成比丘法。汝是中尽形寿能持不？能。
若得长利：檀越施衣、割坏衣，得受。
依乞食，比丘依此得出家受具足，成比丘法。汝是中尽形寿能持不？能。
若得长利：若僧差食、檀越送食、月八日食、十五日食、月初日食、若僧常食、檀越请食，得受。
依树下坐，比丘依此得出家受具足，成比丘法。汝是中尽形寿能持不？能。
若得长利：若别房、尖头屋、小房、石室、两房一户，得受。
依腐烂药，比丘依此得出家受具足戒，成比丘法。汝是中尽形寿能持不？能。
若得长利：酥、油、生酥、蜜、石蜜，得受。
汝受戒已，白四羯磨如法成就，得处所，和上如法，阿阇梨如法，众僧具足满。汝当善受教法，应当劝化作福治塔，供养佛法众僧。和上、阿阇梨一切如法教，不得违逆。应学问诵经，勤求方便，于佛法中得须陀洹果、斯陀含果、阿那含果、阿罗汉果。汝始发心出家，功不唐捐，果报不绝。余所未知者，当问和上、阿阇梨。
大德一心念！我某甲，今请大德为羯磨阿阇梨，愿大德为我作羯磨阿阇梨。我依大德故，得受大戒，慈愍故。可尔。
大德僧听！我某甲，从和上尼某甲求受大戒。我某甲，今从僧乞受大戒，和上尼某甲。愿僧拔济我，慈愍故。
大德僧听！此某甲，从和上尼某甲求受大戒。此某甲，今从僧乞受大戒，和上尼某甲。若僧时到，僧忍听，我问诸难事。白如是。
汝谛听！今是真诚时，实语时，我今问汝，有当言有，无当言无。汝不犯边罪不？汝不犯比丘不？汝非贼心作道不？汝非破内外道不？汝非黄门不？汝非杀父不？汝非杀母不？汝非杀阿罗汉不？汝非破和合僧不？汝不恶心出佛身血不？汝非是非人不？汝非畜生不？汝非有二形不？汝字何等？和上尼字谁？汝年岁满不？衣钵具不？父母、夫主听汝不？汝非负人债不？汝非婢不？汝是女人不？女人有如是诸病：癞、痈疽、干痟、癫狂、二道合、道小、大小便常漏、洟唾常出。汝有如是诸病不？汝学戒未？已学戒。汝清净不？清净。某甲已学戒未？已学戒。清净不？清净。
大德僧听！此某甲，从和上尼某甲求受大戒。此某甲，今从僧乞受大戒，和上尼某甲。某甲所说清净，无诸难事，年岁已满，衣钵具足，已学戒清净。若僧时到，僧忍听，僧今为某甲受大戒，和上尼某甲。白如是。
大德僧听！此某甲，从和上尼某甲求受大戒。此某甲，今从僧乞受大戒，和上尼某甲。某甲所说清净，无诸难事，年岁已满，衣钵具足，已学戒清净。僧今为某甲受大戒，和上尼某甲。谁诸长老忍僧与某甲受大戒，和上尼某甲者默然，谁不忍者说。僧已忍为某甲受大戒竟，和上尼某甲。僧忍，默然故，是事如是持。
善女人谛听！如来、无所著、等正觉说八波罗夷法，若比丘尼犯者，非比丘尼，非释种女。不得作不净行，行淫欲法。若比丘尼作不净行，行淫欲法，乃至共畜生；彼非比丘尼，非释种女。汝是中尽形寿不得犯，能持不？能。
不得盗乃至草叶。若比丘尼取人五钱、若过五钱，若自取、教人取，若自斫、教人斫，若自破、教人破，若烧、若埋、若坏色；彼非比丘尼，非释种女。汝是中尽形寿不得犯，能持不？能。
不得断众生命乃至蚁子。若比丘尼故自手断人命，持刀授与人，教死、赞死、劝死，与人非药，若堕胎，祷咒术，若自作方便、教人作；彼非比丘尼，非释种女。汝是中尽形寿不得犯，能持不？能。
不得作妄语乃至戏笑。若比丘尼不真实，非己有，自称言得上人法，得禅、得解脱、得三昧、正受，得须陀洹果乃至阿罗汉果，天来、龙来、鬼神来供养我；彼非比丘尼，非释种女。汝是中寿形寿不得犯，能持不？能。
不得身相触乃至共畜生。若比丘尼染污心，与染污心男子身相触，腋已下，膝已上，若摩、若捺、逆摩、顺摩、若牵、若推、若举、若下、若捉、若急捺；彼非比丘尼，非释种女。汝是中尽形寿不得犯，能持不？能。
不得犯八事乃至共畜生。若比丘尼有染污心，受染污心男子捉手、捉衣、入屏处、屏处共立、共语、共行、身相倚、共期，犯此八事；彼非比丘尼，非释种女。汝是中尽形寿不得犯，能持不？能。
不得覆藏他重罪乃至突吉罗恶说。若比丘尼知比丘尼犯波罗夷，不自举、不白僧、不语人令知。后于异时，此比丘尼若休道、若灭摈、若遮不共僧事、若入外道；彼作如是言：我先知此人犯如是如是罪。彼非比丘尼，非释种女，覆藏他重罪故。汝是中尽形寿不得犯，能持不？能。
不得随被举比丘语乃至沙弥。若比丘尼知比丘为僧所举，如法、如毗尼、如佛所教，犯威仪，未忏悔，不作共住；便随顺彼比丘语。诸比丘尼谏此比丘尼言：大姊！彼比丘为僧所举，如法、如毗尼、如佛所教，犯威仪，未忏悔，不作共住；莫随顺彼比丘语。诸比丘尼谏此比丘尼时，坚持不舍。彼比丘尼应乃至三谏，舍此事故。乃至三谏，舍者善；不舍者，彼非比丘尼，非释种女，犯随举故。汝是中尽形寿不得犯，能持不？能。
善女人谛听！如来、无所著、等正觉说四譬喻。若犯八事，如断人头已不可复起，如截多罗树心不更生长，如针鼻决不堪复用，如大石析为二分不可还合；若比丘尼犯八重已，不可还成比丘尼行。汝是中尽形寿不得犯，能持不？能。
善女人谛听！如来、无所著、等正觉说四依法，比丘尼依此出家受大戒，成比丘尼法。依粪扫衣出家受大戒，是比丘尼法。是中尽形寿能持不？能。
若得长利：檀越施衣、割截衣，应受。
依乞食出家受大戒，是比丘尼法。是中尽形寿能持不？能。
若得长利：僧差食、若檀越送食、月八日食、十五日食、月初日食、若众僧常食、檀越请食，应受。
依树下坐出家受大戒，是比丘尼法。是中尽形寿能持不？能。
若得长利：别房、尖头屋、小房、石室、两房一户，应受。
依腐烂药出家受大戒，是比丘尼法。是中尽形寿能持不？能。
若得长利：酥、油、生酥、蜜、石蜜，应受。
汝已受戒竟，白四羯磨如法成就，得处所，和上如法，阿阇梨如法，二部僧具足满。汝当善受教法，应劝化作福治塔，供养佛法众僧。和上、阿阇梨一切如法教敕，不得违逆。应学问诵经，勤求方便，于佛法中得须陀洹果、斯陀含果、阿那含果、阿罗汉果。汝始发心出家，功不唐捐，果报不绝。余所未知者，当问和上、阿阇梨。
大德一心念！我某甲，今求大德为依止，愿大德与我依止，我依止大德住。可尔。与汝依止。汝莫放逸。
我今呵责汝！汝去、汝莫入我房、汝莫为我作使、汝莫至我所、不与汝语。汝莫依止我。
大德！我今忏悔，更不复作。弟子离和上忏谢法我如法，和上不知。我不如法，亦不知。若我犯戒，舍不教呵。若犯亦不知。若犯而忏悔，亦不知。
大德僧听！今僧某月某日某时，集某处说戒。
比丘尼众遣何人来？
大德僧听！某处比丘尼僧和合，差比丘尼某甲，礼比丘僧足，求索教诫。谁为教诫比丘尼？
大德僧听！若僧时到，僧忍听，僧差某甲比丘教诫比丘尼。白如是。
大德僧听！僧差某甲比丘教诫比丘尼。谁诸长老忍僧差某甲比丘教诫比丘尼者默然，谁不忍者说。僧已忍差某甲比丘教诫比丘尼竟。僧忍，默然故，是事如是持。虽百岁比丘尼，见新受戒比丘，应起迎逆、礼拜、与敷净座令坐；如此法应尊重恭敬赞叹，尽形寿不得过。比丘尼不应骂詈比丘呵责，不应诽谤言：破戒、破见、破威仪；如此法应尊重等。比丘尼不应为比丘作举、作忆念、作自言，不应遮他觅罪、遮说戒、遮自恣，比丘尼不应呵比丘，比丘应呵比丘尼；如此法应尊重等。式叉摩那学戒已，从比丘僧乞受大戒；如此法应尊重等。比丘尼犯僧残罪，应二部僧中行摩那埵；如此法应尊重等。比丘尼半月从僧乞教诫；如此法应尊重等。比丘尼不应在无比丘处夏安居；如此法应尊重等。比丘尼僧夏安居竟，应往比丘僧中求三事自恣：见、闻、疑；如此法应尊重等。
此无教诫比丘尼人，及无能说法者。语比丘尼众勤修，莫放逸！
大德僧听！我某甲比丘清净。
诸大德！是四波罗夷法，僧常闻。
二长老忆念！今僧十五日说戒，我某甲比丘清净。
今日众僧十五日说戒，我某甲比丘清净。
大德僧听！若僧时到，僧忍听，僧今不说戒，至黑月十五日当说。我白如是。
大德僧听！若僧时到，僧忍听，僧今不说戒，至白月十五日当说戒。白如是。
大德僧听！彼所因事，令僧斗诤诽谤，互求长短，令僧破，令僧别住，令僧尘垢。彼人僧为举罪，已还为解，已灭僧尘垢。若僧时到，僧忍听，僧作和合布萨。白如是。
大德僧听！众僧所因诤事，令僧斗诤而不和合，众僧破坏，令僧尘垢，令僧别异，分为二部。彼人自知犯罪事，今已改悔，除灭僧尘垢。若僧时到，僧忍听，僧今和合说戒。白如是。
长老一心念！我某甲比丘，依某甲僧伽蓝、某甲聚落、某甲房，前三月夏安居；房舍破，修治故。汝依谁持律？依某甲律师。有疑当问。可尔。
长老一心念！我某甲比丘，受七日法出界外，为某事故，还此中安居，白长老令知。
大德僧听！若僧时到，僧忍听，某甲比丘，受过七日法出界外，为某事故，还此中安居。白如是。
大德僧听！某甲比丘，受过七日法出界外，为某事故，还此中安居。谁诸长老忍僧听某甲比丘，受过七日法出界外，为某事故，还此中安居者默然，谁不忍者说。僧已忍某甲比丘，受过七日法出界外，为某事故，还此中安居竟。僧忍，默然故，是事如是持。
大德僧听！今僧某月某日某时，集某处自恣。
大德僧听！若僧时到，僧忍听，僧差某甲比丘作受自恣人。白如是。
大德僧听！僧差某甲比丘作受自恣人。谁诸长老忍僧差某甲比丘作受自恣人者默然，谁不忍者说。僧已忍差某甲比丘作受自恣人竟。僧忍，默然故，是事如是持。
大德僧听！今日众僧自恣。若僧时到，僧忍听，僧和合自恣。白如是。
大德！众僧今日自恣，我某甲比丘亦自恣。若见、闻、疑罪，大德长老哀愍故语我，我若见罪，当如法忏悔。
大德僧听！若僧时到，僧忍听，僧今各各共三语自恣。白如是。
三长老忆念！今日众僧自恣，我某甲比丘自恣清净。
今日众僧自恣，我某甲比丘自恣清净。
大德僧听！若僧时到，僧忍听，僧今日不自恣，四月满，当自恣。白如是。
大德僧听！若僧时到，僧忍听，僧今日不自恣，至黑月十五日当自恣。白如是。
大德僧听！若僧时到，僧忍听，僧今日不自恣，后白月十五日当自恣。白如是。
大德僧众不见比丘尼众有见、闻、疑罪可举。语比丘尼众如法自恣，谨慎莫放逸！
长老一心念！我比丘某甲，是衣僧伽梨条受，长短，割截衣持。
长老一心念！我比丘某甲，是衣僧伽梨条受，长短，割截衣持，今舍。
长老一心念！我比丘某甲，此尼师坛，是我助身衣受。
长老一心念！我比丘某甲，此钵多罗应量受，长用故。
长老一心念！我比丘某甲，有某病缘故，此某非时浆，为经非时服故，今于长老边受。为共宿七日服故。为共宿长服故。
大德一心念！我有此长衣未作净，今为净故舍与大德，为真实净故。
大德一心念！此是我长衣未作净，为净故施与大德，为展转净故。长老一心念！汝有此长衣未作净，为净故与我，我今受之。汝施与谁？施与某甲。长老一心念！汝是长衣未作净，为净故施与我，我今受之。受已汝与某甲，是衣某甲已有，汝为某甲善护持，着用随因缘。
摄时僧施法此是我物。
大德僧听！若僧时到，僧忍听，僧差某甲比丘，为僧作分物人。白如是。
大德僧听！僧差某甲比丘，为僧作分物人。谁诸长老忍僧差某甲比丘，为僧作分物人者默然，谁不忍者说。僧已忍差某甲比丘，为僧作分物人竟。僧忍，默然故，是事如是持。
大德僧听！此住处若衣、若非衣，现前僧应分。若僧时到，僧忍听，僧今与某甲比丘，彼当与僧。白如是。
大德僧听！此住处若衣、若非衣，现前僧应分；僧今与某甲比丘，彼当与僧。谁诸长老忍此住处若衣、若非衣，现前僧应分；僧与某甲比丘，彼当与僧者默然，谁不忍者说。僧已忍与某甲比丘，彼当与僧竟。僧忍，默然故，是事如是持。
大德僧听！此住处若衣、若非衣，现前僧应分。若僧时到，僧忍听，今现前僧分是衣物。白如是。
大德僧听！此住处若衣、若非衣，现前僧应分，今现前僧分是衣物。谁诸长老忍此住处若衣、若非衣，现前僧应分，今现前僧分是衣物者默然，谁不忍者说。僧已忍今现前僧分是衣物竟。僧忍，默然故，是事如是持。
二长老忆念！此住处若衣、若非衣，现前僧应分。此处无僧，此是我等分。
此住处若衣、若非衣，现前僧应分。此处无僧，此是我分。
大德僧听！某甲比丘，此住处命过，所有衣钵、坐具、针筒、盛衣贮器，此住处现前僧应分。
大德僧听！某甲比丘命过，所有衣钵、坐具、针筒、盛衣贮器，此现前僧应分。若僧时到，僧忍听，僧今与某甲看病比丘。白如是。
大德僧听！某甲比丘命过，所有衣钵、坐具、针筒、盛衣贮器，此现前僧应分；僧今与某甲看病比丘。谁诸长老忍僧与某甲看病比丘衣钵、坐具、针筒、盛衣贮器者默然，谁不忍者说。僧已忍与某甲看病比丘衣钵、坐具、针筒、盛衣贮器竟。僧忍，默然故，是事如是持。
大德僧听！若僧时到，僧忍听，僧差某甲比丘，为僧作分物人。白如是。
大德僧听！僧差某甲比丘，为僧作分物人。谁诸长老忍僧差某甲比丘，为僧作分物人者默然，谁不忍者说。僧已忍差某甲比丘，为僧作分物人竟。僧忍，默然故，是事如是持。
大德僧听！某甲比丘命过，所有若衣、非衣，此现前僧应分。若僧时到，僧忍听，僧今与某甲比丘，某甲比丘当还与僧。白如是。
大德僧听！某甲比丘命过，所有若衣、非衣，此现前僧应分；僧今与某甲比丘，某甲比丘当还与僧。谁诸长老忍某甲比丘命过，所有若衣、非衣，此现前僧应分；僧今与某甲比丘，某甲比丘当还与僧者默然，谁不忍者说。僧已忍与某甲比丘，某甲比丘当还与僧竟。僧忍，默然故，是事如是持。
大德僧听！某甲比丘命过，所有若衣、非衣，此现前僧应分。若僧时到，僧忍听，今现前僧分是衣物。白如是。
大德僧听！某甲比丘命过，所有若衣、非衣，此现前僧应分，今现前僧分是衣物。谁诸长老忍某甲比丘命过，所有若衣、非衣，此现前僧应分，今现前僧分是衣物者默然，谁不忍者说。僧已忍今现前僧分是衣物竟。僧忍，默然故，是事如是持。
二长老忆念！某甲比丘命过，所有若衣、非衣，此现前僧应分。此处无僧，此是我等分。
某甲比丘命过，所有若衣、非衣，此现前僧应分。此处无僧，此是我分。
佛言：彼处若有信乐优婆塞、若守园人，彼应赏录。若有五众出家人前来者，应与；若无来者，应送与近处僧伽蓝。
大德僧听！今日众僧受功德衣。若僧时到，僧忍听，众僧和合受功德衣。白如是。
大德僧听！若僧时到，僧忍听，僧差某甲比丘，为僧持功德衣。白如是。
大德僧听！僧差某甲比丘，为僧持功德衣。谁诸长老忍僧差某甲比丘，为僧持功德衣者默然，谁不忍者说。僧已忍差某甲比丘，为僧持功德衣竟。僧忍，默然故，是事如是持。
大德僧听！此住处僧得可分衣物，现前僧应分。若僧时到，僧忍听，僧持此衣与某甲比丘，此比丘当持此衣，为僧受作功德衣，于此住处持。白如是。
大德僧听！此住处僧得可分衣物，现前僧应分。僧今持此衣与某甲比丘，此比丘当持此衣为僧受作功德衣，于此住处持。谁诸长老忍僧持此衣与某甲比丘受作功德衣者默然，谁不忍者说。僧已忍与某甲比丘衣竟。僧忍，默然故，是事如是持。
此衣众僧当受作功德衣，此衣众僧今受作功德衣，此衣众僧已受作功德衣竟。其受者已善受，此中所有功德名称属我。尔。
大德僧听！若僧时到，僧忍听，僧差某甲比丘，为僧作功德衣。白如是。
大德僧听！僧差某甲比丘，为僧作功德衣。谁诸长老忍僧差某甲比丘，为僧作功德衣者默然，谁不忍者说。僧已忍差某甲比丘，为僧作功德衣竟。僧忍，默然故，是事如是持。
大德僧听！今日众僧出功德衣。若僧时到，僧忍听，僧今和合出功德衣。白如是。
大德僧听！此某甲比丘，犯某波罗夷罪。若僧时到，僧忍听，僧今与某甲比丘某波罗夷罪灭摈羯磨，不得共住，不得共事。白如是。
大德僧听！此某甲比丘犯某波罗夷罪；僧今与某甲比丘某波罗夷罪灭摈羯磨，不得共住，不得共事。谁诸长老忍僧与某甲比丘某波罗夷罪灭摈羯磨，不得共住，不得共事者默然，谁不忍者说。僧已忍与某甲比丘某波罗夷罪灭摈羯磨，不得共住，不得共事竟。僧忍，默然故，是事如是持。
大德僧听！我某甲比丘，犯某波罗夷罪，都无覆藏心，今从僧乞波罗夷戒。愿僧与我某甲比丘波罗夷戒，慈愍故。
大德僧听！此某甲比丘，犯某波罗夷罪，无覆藏心，今从僧乞波罗夷戒。若僧时到，僧忍听，僧今与某甲比丘波罗夷戒。白如是。
大德僧听！此某甲比丘，犯某波罗夷罪，无覆藏心，今从僧乞波罗夷戒；僧今与某甲比丘波罗夷戒。谁诸长老忍僧与某甲比丘波罗夷戒者默然，谁不忍者说。僧已忍与某甲比丘波罗夷戒竟。僧忍，默然故，是事如是持。
大德僧听！此某甲比丘，犯某波罗夷罪，无覆藏心，已从僧乞波罗夷戒；僧已与某甲比丘波罗夷戒。此比丘于学悔中，重犯某波罗夷罪。若僧时到，僧忍听，僧今与某甲比丘重犯某波罗夷罪灭摈羯磨，不得共住，不得共事。白如是。
大德僧听！此某甲比丘，犯某波罗夷罪，无覆藏心，已从僧乞波罗夷戒；僧已与某甲比丘波罗夷戒。此比丘于学悔中，重犯某波罗夷罪；僧今与某甲比丘重犯某波罗夷罪灭摈羯磨，不得共住，不得共事。谁诸长老忍僧与某甲比丘重犯某波罗夷罪灭摈羯磨，不得共住，不得共事者默然，谁不忍者说。僧已忍与某甲比丘重犯某波罗夷罪灭摈羯磨，不得共住，不得共事竟。僧忍，默然故，是事如是持。
大德僧听！我某甲比丘，犯某僧残罪覆藏。我某甲比丘，犯某僧残罪，随覆藏日，今从僧乞覆藏羯磨。愿僧与我某甲比丘随覆藏日羯磨，慈愍故。
大德僧听！此某甲比丘，犯某僧残罪覆藏日。此某甲比丘，犯某僧残罪，随覆藏日，今从僧乞覆藏羯磨。若僧时到，僧忍听，僧与某甲比丘随覆藏日羯磨。白如是。
大德僧听！此某甲比丘，犯某僧残罪，覆藏日。此某甲比丘，犯某僧残罪，随覆藏日，今从僧乞覆藏羯磨；僧与某甲比丘随覆藏日羯磨。谁诸长老忍僧与某甲比丘随覆藏日羯磨者默然，谁不忍者说。僧已忍与某甲比丘随覆藏日羯磨竟。僧忍，默然故，是事如是持。
大德僧听！我某甲比丘，犯某僧残罪，覆藏日。我某甲比丘，犯某僧残罪，随覆藏日，已从僧乞覆藏羯磨；僧已与我某甲比丘，随覆藏日羯磨。我今行覆藏法，愿僧忆持。
大德僧听！我某甲比丘，犯某僧残罪，覆藏日。我某甲比丘，犯某僧残罪，随覆藏日，已从僧乞覆藏羯磨；僧已与我某甲比丘随覆藏日羯磨。我某甲比丘已行日，未行日，白大德僧令知，我行覆藏。
大德上座！我某甲比丘，今日舍教敕不作。
大德上座！我某甲比丘，今日随所教敕当作。
大德僧听！我某甲比丘，犯某僧残罪，覆藏日。我某甲比丘犯某僧残罪，随覆藏日，已从僧乞覆藏羯磨；僧已与我某甲比丘随覆藏日羯磨。我今行覆藏法竟，愿僧忆持。
大德僧听！我某甲比丘，犯某僧残，罪覆藏日。我某甲比丘，犯某僧残罪，随覆藏日，已从僧乞覆藏羯磨；僧已与我某甲比丘随覆藏日羯磨。我某甲比丘行覆藏时，中间更重犯某僧残罪覆藏日，今从僧乞前犯中间重犯某僧残罪覆藏日及覆藏本日治羯磨。愿僧与我某甲比丘前犯中间重犯覆藏日及覆藏本日治羯磨，慈愍故。
大德僧听！此某甲比丘，犯某僧残罪，覆藏日。此某甲比丘，犯某僧残罪，随覆藏日，已从僧乞覆藏羯磨；僧已与某甲比丘随覆藏日羯磨。此某甲比丘行覆藏时，中间更重犯某僧残罪覆藏日，今从僧乞前犯中间重犯某僧残罪覆藏日及覆藏本日治羯磨。若僧时到，僧忍听，僧与某甲比丘前犯中间重犯覆藏日及覆藏本日治羯磨。白如是。
大德僧听！此某甲比丘，犯某僧残罪，覆藏日。此某甲比丘，犯某僧残罪，随覆藏日，已从僧乞覆藏羯磨；僧已与某甲比丘随覆藏日羯磨。此某甲比丘行覆藏时，中间更重犯某僧残罪覆藏日，今从僧乞前犯中间重犯某僧残罪覆藏日及覆藏本日治羯磨；僧与某甲比丘前犯中间重犯覆藏日及覆藏本日治羯磨。谁诸长老忍僧与某甲比丘前犯中间重犯覆藏日及覆藏本日治羯磨者默然，谁不忍者说。僧已忍与某甲比丘前犯中间重犯覆藏日及覆藏本日治羯磨竟。僧忍，默然故，是事如是持。
大德僧听！我某甲比丘，某犯僧残罪，覆藏日。我某甲比丘，犯某僧残罪，随覆藏日，已从僧乞覆藏羯磨；僧已与我某甲比丘随覆藏日羯磨。我某甲比丘行覆藏竟，今从僧乞六夜摩那埵。愿僧与我某甲比丘六夜摩那埵，慈愍故。
大德僧听！此某甲比丘，犯某僧残罪，覆藏日。此某甲比丘，犯某僧残罪，随覆藏日，已从僧乞覆藏羯磨；僧已与此某甲比丘随覆藏日羯磨。此某甲比丘行覆藏竟，今从僧乞六夜摩那埵。若僧时到，僧忍听，僧与某甲比丘六夜摩那埵。白如是。
大德僧听！此某甲比丘，犯某僧残罪，覆藏日。此某甲比丘，犯某僧残罪，随覆藏日，已从僧乞覆藏羯磨；僧已与某甲比丘随覆藏日羯磨。此某甲比丘行覆藏竟，今从僧乞六夜摩那埵；僧与某甲比丘六夜摩那埵。谁诸长老忍僧与某甲比丘六夜摩那埵者默然，谁不忍者说。僧已忍与某甲比丘六夜摩那埵竟。僧忍，默然故，是事如是持。
大德僧听！我某甲比丘，犯某僧残罪，覆藏日。我某甲比丘，犯某僧残罪，随覆藏日，已从僧乞覆藏羯磨；僧已与我某甲比丘随覆藏日羯磨。我某甲比丘行覆藏竟，已从僧乞六夜摩那埵；僧已与我某甲比丘六夜摩那埵。我今行摩那埵法，愿僧忆持。
大德僧听！我某甲比丘，犯某僧残罪，覆藏日。我某甲比丘，犯某僧残罪，随覆藏日，已从僧乞覆藏羯磨；僧已与我某甲比丘随覆藏日羯磨。我某甲比丘行覆藏竟，已从僧乞六夜摩那埵；僧已与我某甲比丘六夜摩那埵。我某甲比丘行摩那埵，已行日，未行日，白大德僧令知，我行摩那埵。
大德僧听！我某甲比丘，犯某僧残罪，覆藏日。我某甲比丘，犯某僧残罪，随覆藏日，已从僧乞覆藏羯磨；僧已与我某甲比丘随覆藏日羯磨。我某甲比丘行覆藏竟，已从僧乞六夜摩那埵；僧已与我某甲比丘六夜摩那埵。我今行摩那埵竟，愿僧忆持。
大德僧听！我某甲比丘，犯某僧残罪，覆藏日。我某甲比丘，犯某僧残罪，随覆藏日，已从僧乞覆藏羯磨；僧已与我某甲比丘随覆藏日羯磨。我某甲比丘行覆藏时，中间更重犯某僧残罪，覆藏日，亦从僧乞前犯中间重犯某僧残罪覆藏日及覆藏本日治羯磨；僧亦与我某甲比丘前犯中间重犯覆藏日及覆藏本日治羯磨。我某甲比丘行前犯中间重犯覆藏日及覆藏本日治羯磨竟，今从僧乞六夜摩那埵。愿僧与我某甲比丘六夜摩那埵，慈愍故。
大德僧听！此某甲比丘，犯某僧残罪，覆藏日。此某甲比丘，犯某僧残罪，随覆藏日，已从僧乞覆藏羯磨；僧已与此某甲比丘随覆藏日羯磨。此某甲比丘行覆藏时，中间更重犯某僧残罪覆藏日，亦从僧乞前犯中间重犯某僧残罪覆藏日及覆藏本日治羯磨；僧亦与此某甲比丘前犯中间重犯覆藏日，及覆藏本日治羯磨此某甲比丘行前犯中间重犯覆藏日。及覆藏本日治羯磨竟，今从僧乞六夜摩那埵。若僧时到，僧忍听，僧与某甲比丘六夜摩那埵。白如是。
大德僧听！此某甲比丘，犯某僧残罪，覆藏日。此某甲比丘，犯某僧残罪，随覆藏日，已从僧乞覆藏羯磨；僧已与此某甲比丘随覆藏日羯磨。此某甲比丘行覆藏时，中间更重犯某僧残罪覆藏日，亦从僧乞前犯中间重犯某僧残罪覆藏日及覆藏本日治羯磨；僧亦与此某甲比丘前犯中间重犯覆藏日及覆藏本日治羯磨。此某甲比丘行前犯中间重犯覆藏日及覆藏本日治羯磨竟，今从僧乞六夜摩那埵；僧与某甲比丘六夜摩那埵。谁诸长老忍僧与某甲比丘六夜摩那埵者默然，谁不忍者说。僧已忍与某甲比丘六夜摩那埵竟。僧忍，默然故，是事如是持。
大德僧听！我某甲比丘，犯某僧残罪，覆藏日。我某甲比丘，犯某僧残罪，随覆藏日，已从僧乞覆藏羯磨；僧已与我某甲比丘随覆藏日羯磨。我某甲比丘行覆藏时，中间更重犯某僧残罪覆藏日，亦从僧乞前犯中间重犯某僧残罪覆藏日及覆藏本日治羯磨；僧亦与我某甲比丘前犯中间重犯覆藏日及覆藏本日治羯磨。我某甲比丘行前犯中间重犯覆藏日及覆藏本日治羯磨竟，已从僧乞六夜摩那埵；僧已与我某甲比丘六夜摩那埵。我某甲比丘行摩那埵时，中间更重犯某僧残罪不覆藏，今从僧乞前犯中间重犯某僧残罪不覆藏六夜摩那埵及摩那埵本日治羯磨。愿僧与我某甲比丘前犯中间重犯某僧残罪不覆藏六夜摩那埵及摩那埵本日治羯磨，慈愍故。
大德僧听！此某甲比丘，犯某僧残罪，覆藏日。此某甲比丘，犯某僧残罪，随覆藏日，已从僧乞覆藏羯磨；僧已与此某甲比丘随覆藏日羯磨。此某甲比丘行覆藏时，中间更重犯某僧残罪覆藏日，亦从僧乞前犯中间重犯某僧残罪覆藏日及覆藏本日治羯磨僧亦与此某甲比丘前犯中间重犯覆藏日及覆藏本日治羯磨，此某甲比丘行前犯中间重犯覆藏日及覆藏本日治羯磨竟，已从僧乞六夜摩那埵；僧已与此某甲比丘六夜摩那埵。此某甲比丘行摩那埵时，中间更重犯某僧残罪不覆藏，今从僧乞前犯中间重犯某僧残罪不覆藏六夜摩那埵及摩那埵本日治羯磨。若僧时到，僧忍听，僧与某甲比丘前犯中间重犯某僧残罪不覆藏六夜摩那埵及摩那埵本日治羯磨。白如是。
大德僧听！此某甲比丘，犯某僧残罪，覆藏日。此某甲比丘，犯某僧残罪，随覆藏日，已从僧乞覆藏羯磨；僧已与此某甲比丘随覆藏日羯磨。此某甲比丘行覆藏时中间更重犯某僧残罪覆藏日，亦从僧乞前犯中间重犯某僧残罪覆藏日及覆藏本日治羯磨，僧亦与此某甲比丘前犯中间重犯覆藏日及覆藏本日治羯磨此某甲比丘行前犯中间重犯覆藏日及覆藏本日治羯磨竟，已从僧乞六夜摩那埵；僧已与此某甲比丘六夜摩那埵。此某甲比丘行摩那埵时，中间更重犯某僧残罪不覆藏，今从僧乞前犯中间重犯某僧残罪不覆藏六夜摩那埵及摩那埵本日治羯磨；僧与某甲比丘前犯中间重犯某僧残罪不覆藏六夜摩那埵及摩那埵本日治羯磨。谁诸长老忍僧与某甲比丘前犯中间重犯某僧残罪不覆藏六夜摩那埵及摩那埵本日治羯磨者默然，谁不忍者说。僧已忍与某甲比丘前犯中间重犯某僧残罪不覆藏六夜摩那埵及摩那埵本日治羯磨竟。僧忍，默然故，是事如是持。
大德僧听！我某甲比丘，犯某僧残罪，覆藏日。我某甲比丘，犯某僧残罪，随覆藏日，已从僧乞覆藏羯磨；僧已与我某甲比丘随覆藏日羯磨。我某甲比丘行覆藏竟，已从僧乞六夜摩那埵；僧已与我某甲比丘六夜摩那埵。我某甲比丘行摩那埵时，中间更重犯某僧残罪不覆藏，今从僧乞前犯中间重犯某僧残罪不覆藏六夜摩那埵及摩那埵本日治羯磨。愿僧与我某甲比丘前犯中间重犯某僧残罪不覆藏六夜摩那埵及摩那埵本日治羯磨，慈愍故。
大德僧听！此某甲比丘，犯某僧残罪，覆藏日。此某甲比丘，犯某僧残罪，随覆藏日，已从僧乞覆藏羯磨；僧已与此某甲比丘随覆藏日羯磨。此某甲比丘行覆藏竟，已从僧乞六夜摩那埵；僧已与此某甲比丘六夜摩那埵。此某甲比丘行摩那埵时，中间更重犯某僧残罪不覆藏，今从僧乞前犯中间重犯某僧残罪不覆藏六夜摩那埵及摩那埵本日治羯磨。若僧时到，僧忍听，僧与某甲比丘前犯中间重犯某僧残罪不覆藏六夜摩那埵及摩那埵本日治羯磨。白如是。
大德僧听！此某甲比丘，犯某僧残罪，覆藏日。此某甲比丘，犯某僧残罪，随覆藏日，已从僧乞覆藏羯磨；僧已与此某甲比丘随覆藏日羯磨。此某甲比丘行覆藏竟，已从僧乞六夜摩那埵；僧已与此某甲比丘六夜摩那埵。此某甲比丘行摩那埵时，中间更重犯某僧残罪不覆藏，今从僧乞前犯中间重犯某僧残罪不覆藏六夜摩那埵及摩那埵本日治羯磨；僧与某甲比丘前犯中间重犯某僧残罪不覆藏六夜摩那埵及摩那埵本日治羯磨。谁诸长老忍僧与某甲比丘前犯中间重犯某僧残罪不覆藏六夜摩那埵及摩那埵本日治羯磨者默然，谁不忍者说。僧已忍与某甲比丘前犯中间重犯某僧残罪不覆藏六夜摩那埵及摩那埵本日治羯磨竟。僧忍，默然故，是事如是持。
大德僧听！我某甲比丘，犯某僧残罪，覆藏日。我某甲比丘，犯某僧残罪，随覆藏日，已从僧乞覆藏羯磨；僧已与我某甲比丘随覆藏日羯磨。我某甲比丘行覆藏时，中间更重犯某僧残罪覆藏日，亦从僧乞前犯中间重犯某僧残罪覆藏日及覆藏本日治羯磨；僧亦与我某甲比丘前犯中间重犯覆藏日及覆藏本日治羯磨。我某甲比丘行前犯中间重犯覆藏日及覆藏本日治羯磨竟，已从僧乞六夜摩那埵；僧已与我某甲比丘六夜摩那埵。我某甲比丘行摩那埵时，中间更重犯某僧残罪不覆藏，亦从僧乞前犯中间重犯某僧残罪不覆藏六夜摩那埵及摩那埵本日治羯磨；僧亦与我某甲比丘前犯中间重犯某僧残罪不覆藏六夜摩那埵及摩那埵本日治羯磨。我某甲比丘行前犯中间重犯某僧残罪不覆藏六夜摩那埵及摩那埵本日治羯磨竟，今从僧乞出罪羯磨。愿僧与我某甲比丘出罪羯磨，慈愍故。
大德僧听！此某甲比丘，犯某僧残罪，覆藏日。此某甲比丘，犯某僧残罪，随覆藏日，已从僧乞覆藏羯磨；僧已与此某甲比丘随覆藏日羯磨。此某甲比丘行覆藏时，中间更重犯某僧残罪覆藏日，亦从僧乞前犯中间重犯某僧残罪覆藏日及覆藏本日治羯磨；僧亦与此某甲比丘前犯中间重犯覆藏日及覆藏本日治羯磨。此某甲比丘行前犯中间重犯覆藏日及覆藏本日治羯磨竟，已从僧乞六夜摩那埵；僧已与此某甲比丘六夜摩那埵。此某甲比丘行摩那埵时，中间更重犯某僧残罪不覆藏，亦从僧乞前犯中间重犯某僧残罪不覆藏六夜摩那埵及摩那埵本日治羯磨；僧亦与此某甲比丘前犯中间重犯某僧残罪不覆藏六夜摩那埵及摩那埵本日治羯磨。此某甲比丘行前犯中间重犯某僧残罪不覆藏六夜摩那埵及摩那埵本日治羯磨竟，今从僧乞出罪羯磨。若僧时到，僧忍听，僧与某甲比丘出罪。白如是。
大德僧听！此某甲比丘，犯某僧残罪，覆藏日。此某甲比丘，犯某僧残罪，随覆藏日，已从僧乞覆藏羯磨；僧已与此某甲比丘随覆藏日羯磨。此某甲比丘行覆藏时，中间更重犯某僧残罪覆藏日，亦从僧乞前犯中间重犯某僧残罪覆藏日及覆藏本日治羯磨；僧亦与此某甲比丘前犯中间重犯覆藏日及覆藏本日治羯磨。此某甲比丘行前犯中间重犯覆藏日及覆藏本日治羯磨竟，已从僧乞六夜摩那埵；僧已与此某甲比丘六夜摩那埵。此某甲比丘行摩那埵时，中间更重犯某僧残罪不覆藏，亦从僧乞前犯中间重犯某僧残罪不覆藏六夜摩那埵及摩那埵本日治羯磨；僧亦与此某甲比丘前犯中间重犯某僧残罪不覆藏六夜摩那埵及摩那埵本日治羯磨。此某甲比丘行前犯中间重犯某僧残罪不覆藏六夜摩那埵及摩那埵本日治羯磨竟，今从僧乞出罪羯磨；僧与某甲比丘出罪。谁诸长老忍僧与某甲比丘出罪者默然，谁不忍者说。僧已忍与某甲比丘出罪竟。僧忍，默然故，是事如是持。
大德僧听！我某甲比丘，犯某僧残罪，覆藏日。我某甲比丘，犯某僧残罪，随覆藏日，已从僧乞覆藏羯磨；僧已与我某甲比丘随覆藏日羯磨。我某甲比丘行覆藏竟，已从僧乞六夜摩那埵；僧已与我某甲比丘六夜摩那埵。我某甲比丘行六夜摩那埵竟，今从僧乞出罪羯磨。愿僧与我某甲比丘出罪羯磨，慈愍故。
大德僧听！此某甲比丘，犯某僧残罪，覆藏日。此某甲比丘，犯某僧残罪，随覆藏日，已从僧乞覆藏羯磨；僧已与此某甲比丘随覆藏日羯磨。此某甲比丘行覆藏竟，已从僧乞六夜摩那埵；僧已与此某甲比丘六夜摩那埵。此某甲比丘行六夜摩那埵竟，今从僧乞出罪羯磨。若僧时到，僧忍听，僧与某甲比丘出罪。白如是。
大德僧听！此某甲比丘，犯某僧残罪，覆藏日。此某甲比丘，犯某僧残罪，随覆藏日，已从僧乞覆藏羯磨；僧已与此某甲比丘随覆藏日羯磨。此某甲比丘行覆藏竟，已从僧乞六夜摩那埵；僧已与此某甲比丘六夜摩那埵。此某甲比丘行六夜摩那埵竟，今从僧乞出罪羯磨；僧与某甲比丘出罪。谁诸长老忍僧与某甲比丘出罪者默然，谁不忍者说。僧已忍与某甲比丘出罪竟。僧忍，默然故，是事如是持。
大德僧听！我某甲比丘，犯某僧残罪，不覆藏，今从僧乞六夜摩那埵。愿僧与我某甲比丘六夜摩那埵，慈愍故。
大德僧听！此某甲比丘，犯某僧残罪，不覆藏，今从僧乞六夜摩那埵。若僧时到，僧忍听，僧与某甲比丘六夜摩那埵。白如是。
大德僧听！此某甲比丘，犯某僧残罪，不覆藏，今从僧乞六夜摩那埵；僧与某甲比丘六夜摩那埵。谁诸长老忍僧与某甲比丘六夜摩那埵者默然，谁不忍者说。僧已忍与某甲比丘六夜摩那埵竟。僧忍，默然故，是事如是持。
大德僧听！我某甲比丘，犯某僧残罪，不覆藏，已从僧乞六夜摩那埵；僧已与我某甲比丘六夜摩那埵。我某甲比丘行摩那埵时，中间更重犯某僧残罪不覆藏，今从僧乞前犯中间重犯某僧残罪不覆藏六夜摩那埵及摩那埵本日治羯磨。愿僧与我某甲比丘前犯中间重犯某僧残罪不覆藏六夜摩那埵及摩那埵本日治羯磨，慈愍故。
大德僧听！此某甲比丘，犯某僧残罪，不覆藏，已从僧乞六夜摩那埵；僧已与此某甲比丘六夜摩那埵。此某甲比丘行摩那埵时，中间更重犯某僧残罪不覆藏，今从僧乞前犯中间重犯某僧残罪不覆藏六夜摩那埵及摩那埵本日治羯磨。若僧时到，僧忍听，僧与某甲比丘前犯中间重犯某僧残罪不覆藏六夜摩那埵及摩那埵本日治羯磨。白如是。
大德僧听！此某甲比丘，犯某僧残罪，不覆藏，已从僧乞六夜摩那埵；僧已与此某甲比丘六夜摩那埵。此某甲比丘行摩那埵时，中间更重犯某僧残罪不覆藏，今从僧乞前犯中间重犯某僧残罪不覆藏六夜摩那埵及摩那埵本日治羯磨；僧与某甲比丘前犯中间重犯某僧残罪不覆藏六夜摩那埵及摩那埵本日治羯磨。谁诸长老忍僧与某甲比丘前犯中间重犯某僧残罪不覆藏六夜摩那埵及摩那埵本日治羯磨者默然，谁不忍者说。僧已忍与某甲比丘前犯中间重犯某僧残罪不覆藏六夜摩那埵及摩那埵本日治羯磨竟。僧忍，默然故，是事如是持。
大德僧听！我某甲比丘，犯某僧残罪，不覆藏，已从僧乞六夜摩那埵；僧已与我某甲比丘六夜摩那埵。我某甲比丘行摩那埵时，中间更重犯某僧残罪不覆藏，亦从僧乞前犯中间重犯某僧残罪不覆藏六夜摩那埵及摩那埵本日治羯磨；僧亦与我某甲比丘前犯中间重犯某僧残罪不覆藏六夜摩那埵及摩那埵本日治羯磨。我某甲比丘行前犯中间重犯某僧残罪不覆藏六夜摩那埵及摩那埵本日治羯磨竟，今从僧乞出罪羯磨。愿僧与我某甲比丘出罪羯磨，慈愍故。
大德僧听！此某甲比丘，犯某僧残罪，不覆藏。已从僧乞六夜摩那埵；僧已与此某甲比丘六夜摩那埵。此某甲比丘行摩那埵时，中间更重犯某僧残罪不覆藏，亦从僧乞前犯中间重犯某僧残罪不覆藏六夜摩那埵及摩那埵本日治羯磨；僧亦与此某甲比丘前犯中间重犯某僧残罪不覆藏六夜摩那埵及摩那埵本日治羯磨。此某甲比丘行前犯中间重犯某僧残罪不覆藏六夜摩那埵及摩那埵本日治羯磨竟，今从僧乞出罪羯磨。若僧时到，僧忍听，僧与某甲比丘出罪。白如是。
大德僧听！此某甲比丘，犯某僧残罪，不覆藏，已从僧乞六夜摩那埵；僧已与此某甲比丘六夜摩那埵。此某甲比丘行摩那埵时，中间更重犯某僧残罪不覆藏，亦从僧乞前犯中间重犯某僧残罪不覆藏六夜摩那埵及摩那埵本日治羯磨；僧亦与此某甲比丘前犯中间重犯某僧残罪不覆藏六夜摩那埵及摩那埵本日治羯磨。此某甲比丘行前犯中间重犯某僧残罪不覆藏六夜摩那埵及摩那埵本日治羯磨竟，今从僧乞出罪羯磨；僧与某甲比丘出罪。谁诸长老忍僧与某甲比丘出罪者默然，谁不忍者说。僧已忍与某甲比丘出罪竟。僧忍，默然故，是事如是持。
大德僧听！我某甲比丘尼，犯某僧残罪，今从僧乞半月摩那埵。愿僧与我某甲比丘尼半月摩那埵，慈愍故。
大德僧听！此某甲比丘尼，犯某僧残罪，今从僧乞半月摩那埵。若僧时到，僧忍听僧与某甲比丘尼半月摩那埵。白如是。
大德僧听！此某甲比丘尼，犯某僧残罪，今从僧乞半月摩那埵；僧与某甲比丘尼半月摩那埵。谁诸长老忍僧与某甲比丘尼半月摩那埵者默然，谁不忍者说。僧已忍与某甲比丘尼半月摩那埵竟。僧忍，默然故，是事如是持。
大德僧听！我某甲比丘尼，犯某僧残罪，已从僧乞半月摩那埵；僧已与我某甲比丘尼半月摩那埵。我某甲比丘尼行摩那埵时，中间更重犯某僧残罪，今从僧乞前犯中间重犯某僧残罪半月摩那埵及摩那埵本日治羯磨。愿僧与我某甲比丘尼前犯中间重犯某僧残罪半月摩那埵及摩那埵本日治羯磨，慈愍故。
大德僧听！此某甲比丘尼，犯某僧残罪，已从僧乞半月摩那埵；僧已与此某甲比丘尼半月摩那埵。此某甲比丘尼行摩那埵时，中间更重犯某僧残罪，今从僧乞前犯中间重犯某僧残罪半月摩那埵及摩那埵本日治羯磨。若僧时到，僧忍听，僧与某甲比丘尼前犯中间重犯某僧残罪半月摩那埵及摩那埵本日治羯磨。白如是。
大德僧听！此某甲比丘尼，犯某僧残罪，已从僧乞半月摩那埵；僧已与此某甲比丘尼半月摩那埵。此某甲比丘尼行摩那埵时，中间更重犯某僧残罪，今从僧乞前犯中间重犯某僧残罪半月摩那埵及摩那埵本日治羯磨；僧与某甲比丘尼前犯中间重犯某僧残罪半月摩那埵及摩那埵本日治羯磨。谁诸长老忍僧与某甲比丘尼前犯中间重犯某僧残罪半月摩那埵及摩那埵本日治羯磨者默然，谁不忍者说。僧已忍与某甲比丘尼前犯中间重犯某僧残罪半月摩那埵及摩那埵本日治羯磨竟。僧忍，默然故，是事如是持。
大德僧听！我某甲比丘尼，犯某僧残罪，已从僧乞半月摩那埵；僧已与我某甲比丘尼半月摩那埵。我某甲比丘尼已行摩那埵竟，今从僧乞出罪羯磨。愿僧与我某甲比丘尼出罪羯磨，慈愍故。
大德僧听！此某甲比丘尼，犯某僧残罪，已从僧乞半月摩那埵；僧已与此某甲比丘尼半月摩那埵。此某甲比丘尼已行摩那埵竟，今从僧乞出罪羯磨。若僧时到，僧忍听，僧与某甲比丘尼出罪。白如是。
大德僧听！此某甲比丘尼，犯某僧残罪，已从僧乞半月摩那埵，僧已与此某甲比丘尼半月摩那埵，此某甲比丘尼，已行摩那埵竟，今从僧乞出罪羯磨；僧与某甲比丘尼出罪。谁诸长老忍僧与某甲比丘尼出罪者默然，谁不忍者说。僧已忍与某甲比丘尼出罪竟。僧忍，默然故，是事如是持。
大德僧听！我某甲比丘，犯某偷兰遮罪，今从僧乞忏悔。愿僧听我某甲比丘忏悔，慈愍故。
大德一心念！我某甲比丘，犯某偷兰遮罪，今请大德作忏悔主。愿大德为我作忏悔主，慈愍故。
大德僧听！某甲比丘，犯某偷兰遮罪，今从僧乞忏悔。若僧时到，僧忍听，我受某甲比丘忏悔。白如是。可尔。
大德一心念！我某甲比丘，犯某偷兰遮罪，今向大德忏悔，不敢覆藏。忏悔则安乐，不忏悔不安乐，忆念犯发露，知而不覆藏。愿大德忆我清净，戒身具足，清净布萨。自责汝心，应生厌离。可尔。
若二长老听我受某甲比丘忏者，我当受。可尔。可尔。
大德僧听！我某甲比丘，故畜长衣，过十日，犯舍堕。我今舍与僧。
大德僧听！我某甲比丘，故畜长衣，过十日，犯舍堕。此衣已舍与僧，是中有波逸提罪，今从僧乞忏悔。愿僧听我某甲比丘忏悔，慈愍故。
大德一心念！我某甲比丘，故畜长衣，过十日，犯舍堕。此衣已舍与僧，是中有波逸提罪，今请大德作忏悔主。愿大德为我作忏悔主，慈愍故。
大德僧听！某甲比丘，故畜长衣，过十日，犯舍堕。此衣已舍与僧，是中有波逸提罪，今从僧乞忏悔。若僧时到，僧忍听，我受某甲比丘忏悔。白如是。可尔。
我某甲比丘，故畜长衣，过十日，犯尼萨耆波逸提罪。既犯此罪，僧说戒时告清净，犯波逸提罪。对首说戒自言清净，犯波逸提罪。僧自恣时告清净，犯波逸提罪。对首自恣自言清净，犯波逸提罪。自身有罪为众说戒，犯突吉罗罪。自身有罪不合闻戒，犯突吉罗罪。僧说戒时二处三问，犯默妄突吉罗罪。心念说戒自言清净，犯突吉罗罪。心念自恣自言清净，犯突吉罗罪。自身有罪受他忏悔，犯突吉罗罪。着用犯舍堕衣，犯突吉罗罪。此等诸罪，并悉识知，故不发露，经宿犯覆藏突吉罗罪不忆数。经第二宿已去，复犯随展转覆藏突吉罗罪不忆数。我今忏悔，不敢覆藏。忏悔则安乐，不忏悔不安乐，忆念犯发露，知而不覆藏。我今自责心，生厌离。
我某甲比丘，故畜长衣，过十日，犯尼萨耆波逸提罪。既犯此罪，为众说戒，犯突吉罗罪。又自身有罪不合闻戒，犯突吉罗罪。僧说戒时二处三问，犯默妄突吉罗罪。心念说戒自言清净，犯突吉罗罪。心念自恣自言清净，犯突吉罗罪。自身有罪受他忏悔，犯突吉罗罪。着用犯舍堕衣，犯突吉罗罪。我今忏悔等同前。
大德一心念！我某甲比丘，故畜长衣，过十日，犯舍堕。此衣已舍与僧，是中有波逸提罪。既犯此罪，僧说戒时告清净，犯波逸提罪。对首说戒自言清净，犯波逸提罪，僧自恣时告清净，犯波逸提罪。对首自恣自言清净，犯波逸提罪，今向大德忏悔，不敢覆藏。忏悔则安乐，不忏悔不安乐，忆念犯发露，知而不覆藏。愿大德忆我清净，戒身具足，清净布萨。自责汝心，应生厌离。尔。
大德僧听！某甲比丘，故畜长衣，过十日，犯舍堕，今舍与僧。若僧时到，僧忍听，僧持此衣与彼某甲比丘，彼某甲比丘当还此某甲比丘。白如是。
大德僧听！某甲比丘，故畜长衣，过十日，犯舍堕，今舍与僧。僧持此衣与彼某甲比丘，彼某甲比丘当还此某甲比丘。谁诸长老忍僧持此衣与彼某甲比丘，彼某甲比丘当还此某甲比丘者默然，谁不忍者说。僧已忍与彼某甲比丘衣竟。僧忍，默然故，是事如是持。
大德僧听！某甲比丘，故畜长衣，过十日，犯舍堕，此衣已舍与僧。若僧时到，僧忍听，僧持此衣还某甲比丘。白如是。
大德僧听某甲比丘，故畜长衣，过十日，犯舍堕，此衣已舍与僧；僧持此衣还某甲比丘。谁诸长老忍僧持此衣还某甲比丘者默然，谁不忍者说。僧已忍还某甲比丘衣竟。僧忍，默然故，是事如是持。
诸大德忆念！我某甲比丘，故畜等。
若二长老听我受某甲比丘忏者，我当受。可尔。尔。还衣。不还。
大德僧听！此某甲比丘，钵破减五缀不漏，更求新钵，犯舍堕，今舍与僧。若僧时到，僧忍听，僧今与此某甲比丘钵。白如是。
大德僧听！此某甲比丘，钵破减五缀不漏，更求新钵，犯舍堕，今舍与僧；僧今与此某甲比丘钵。谁诸长老忍僧与某甲比丘钵者默然，谁不忍者说。僧已忍与此某甲比丘钵竟。僧忍，默然故，是事如是持。
大德僧听！若僧时到，僧忍听，以此钵次第问上座。白如是。
大德僧听！若僧时到，僧忍听，僧今以最下座钵与某甲比丘受持，乃至破。白如是。
大德僧听！僧今以此与某甲比丘受持，乃至破。谁诸长老忍僧与某甲比丘钵者默然，谁不忍者说。僧已忍与某甲比丘钵竟。僧忍，默然故，是事如是持。
此物我所不应，汝当知之。
汝应还此比丘物。佛教比丘作净故与汝。与僧、与塔、与和上等、与诸亲旧知识、若还本主。
此物我所不应，汝当知之。知是看是。知是看是。知是看是者，突吉罗。我比丘之法，不畜钱宝，今以檀越为净主。后得钱宝，尽施檀越。此不净物，我不应畜，若净当受。我不应畜。易净物畜。
舍杂野蚕绵卧具法若以斧、若以斤，细剉斩和泥，若涂壁、若涂埵。
大德一心念！我某甲比丘，故妄语，犯波逸提罪。今向大德忏悔，不敢覆藏等。同上。
大德一心念！我某甲比丘，无病，故在村中从非亲里比丘尼边自手受食食，犯波罗提提舍尼罪。大德！我犯可呵法，所不应为。今向大德悔过，不敢覆藏等。同上。
我某甲比丘，故不齐整着僧伽梨，犯突吉罗罪。以故作故，复犯非威仪突吉罗罪。
我某甲比丘，误不齐整着僧伽梨，犯突吉罗罪。我今忏悔，不敢覆藏等。同上。
大德僧听！此一切众僧犯罪。若僧时到，僧忍听，此一切僧忏悔。白如是。
大德僧听！此一切僧于罪有疑。若僧时到，僧忍听，此众僧自说罪。白如是。
大德忆念！我某甲比丘，犯某甲罪。今向大德发露，后当如法忏悔。
大德忆念！我某甲比丘，于某犯生疑。今向大德自说，须后无疑时，当如法忏悔。
我犯某甲罪，今向长老忏悔。我犯某罪，须罢坐已，当如法忏悔。
我于某罪生疑，须罢坐已无疑时，当如法忏悔。
大德僧听！此某甲比丘，喜共斗诤，共相骂詈，口出刀剑，互求长短。彼自共斗诤已，若复有余比丘斗诤者，即复往彼劝言：汝等勉力，莫不如他！汝等多闻智慧，财富亦胜，多有知识；我等当为汝作伴党。令僧未有诤事而有诤事，已有诤事而不除灭。若僧时到，僧忍听，僧为某甲比丘作呵责羯磨，若后复更斗诤，共相骂詈者，众僧当更增罪治。白如是。
大德僧听！此某甲比丘，喜共斗诤，共相骂詈，口出刀剑，互求长短。彼自共斗诤已，若复有余比丘斗诤者，即复往彼劝言：汝等勉力，莫不如他！汝等智慧多闻，财富亦胜，多有知识；我等当为汝作伴党。令僧未有诤事而有诤事，已有诤事而不除灭。僧为某甲比丘作呵责羯磨。谁诸长老忍僧与某甲比丘作呵责羯磨，若后复更斗诤，共相骂詈者，众僧当更增罪治。忍者默然，谁不忍者说。僧已忍为某甲比丘作呵责羯磨竟。僧忍，默然故，是事如是持。
大德僧！受我忏悔。自今已去，自责心，止不复作。
大德僧听！我某甲比丘，僧与作呵责羯磨。我今随顺众僧，无所违逆，从僧乞解呵责羯磨。愿僧慈愍故，为我解呵责羯磨。
大德僧听！某甲比丘，僧为作呵责羯磨。彼比丘随顺众僧，无所违逆，从僧乞解呵责羯磨。若僧时到，僧忍听，解某甲比丘呵责羯磨。白如是。
大德僧听！此某甲比丘，僧为作呵责羯磨。彼比丘随顺众僧，无所违逆，从僧乞解呵责羯磨。谁诸长老忍僧为某甲比丘解呵责羯磨者默然，谁不忍者说。僧已忍解某甲比丘呵责羯磨竟。僧忍，默然故，是事如是持。
大德僧听！此某甲比丘心乱狂痴，或忆说戒或不忆说戒、或来或不来。若僧时到，僧忍听，僧与某甲比丘作心乱狂痴羯磨，或忆或不忆、或来或不来僧作羯磨说戒。白如是。
大德僧听！此某甲比丘心乱狂痴，或忆说戒或不忆说戒、或来或不来。僧与某甲比丘作心乱狂痴羯磨，或忆或不忆、或来或不来作羯磨说戒。谁诸长老忍僧与某甲比丘作心乱狂痴，或忆或不忆、或来或不来作羯磨说戒者默然，谁不忍者说。僧已忍与某甲比丘作心乱狂痴，或忆或不忆、或来或不来作羯磨竟。僧忍，默然故，是事如是持。
大德僧听！我某甲比丘，先得狂痴病。说戒时，或忆或不忆、或来或不来，众僧与我作狂痴病羯磨。作已，病还得止，今从众僧乞解狂痴羯磨。
大德僧听！此某甲比丘，先得狂痴病。彼说戒时，或忆或不忆、或来或不来，众僧与作狂痴病羯磨。与作羯磨已，狂痴病还得止，今从众僧乞解狂痴病羯磨。若僧时到，僧忍听，与解狂痴病羯磨。白如是。
大德僧听！此某甲比丘，先得狂痴病，彼说戒时，或忆或不忆、或来或不来，众僧与作狂痴病羯磨。与作羯磨已，狂痴病还得止，今从众僧乞解狂痴病羯磨。谁诸长老忍僧与某甲比丘解狂痴病羯磨者默然，谁不忍者说。僧已忍与某甲比丘解狂痴病羯磨竟。僧忍，默然故，是事如是持。
大德僧听！于某城中某居士家，夫妇得信，为佛弟子，财物竭尽。若僧时到，僧忍听，僧今与作学家羯磨，诸比丘不得在某家受食食。白如是。
大德僧听！于某城中某居士家，夫妇得信，为佛弟子，财物竭尽；僧今与作学家羯磨，诸比丘不得在某家受食食。谁诸长老忍僧与某居士作学家羯磨者默然，谁不忍者说。僧已忍与某居士作学家羯磨竟。僧忍，默然故，是事如是持。
大德僧听！于某城中某居士家，夫妇得信，为佛弟子，好施，财物竭尽，僧先与作学家羯磨；今财物还多，从僧乞解学家羯磨。若僧时到，僧忍听，解学家羯磨。白如是。
大德僧听！于某城中某居士家，夫妇得信，为佛弟子，财物还多；僧今与某居士解学家羯磨。谁诸长老忍僧与某居士解学家羯磨者默然，谁不忍者说。僧已忍与某居士解学家羯磨竟。僧忍，默然故，是事如是持。
大德僧听！此某甲比丘犯罪。诸比丘问言：汝今自知犯罪不耶？此比丘即以余事报诸比丘言：汝向谁语？为说何事？为论何理？为我说？为余人说？谁犯罪？罪由何生？我不见罪！若僧时到，僧忍听，当名某甲比丘作余语。白如是。
大德僧听！此某甲比丘，僧名作余语已，便触恼众僧：唤来不来，不唤来便来；应起不起，不应起便起；应语不语，不应语便语。若僧时到，僧忍听，制某甲比丘，名作触恼。白如是。
汝今不见罪，汝所往之处，彼亦当举汝罪，为汝作自言，不听汝作阿㝹婆陀，不听布萨自恣。如调马师，恶马难调，即合所系缰弃之；汝比丘不自见罪，亦复如是，一切舍弃。汝所往之处，乃至不听汝布萨自恣。
一切比丘默摈不与语，是梵罚治。将诣众中，诸人共弹使出，莫与说戒，亦莫与法会从事。
大德僧听！此某甲，某甲比丘清净，而以无根波罗夷法谤。若僧时到，僧忍听，僧今为此某甲作覆钵不相往来。白如是。
大德僧听！此某甲，某甲比丘清净，而以无根波罗夷法谤；今僧为某甲作覆钵不相往来。谁诸长老忍僧为某甲作覆钵不相往来者默然，谁不忍者说。僧已忍为某甲作覆钵不相往来竟。僧忍，默然故，是事如是持。
今僧为汝作覆钵不相往来。
大德！莫方便欲破和合僧，莫受破僧法，坚持不舍。大德！当与僧和合，欢喜不诤，同一水乳，于佛法中有增益安乐住。大德！可舍此事，莫令僧作呵谏，而犯重罪。复令比丘、比丘尼、优婆塞、优婆夷、若王、大臣、种种异道沙门、婆罗门求，若余方比丘闻知其人，信用言者，应来。应作白。大德！我已白竟，余有羯磨在。汝今可舍此事，莫令僧为汝作羯磨，更犯重罪。应作初羯磨。大德！我已白作初羯磨竟，余有二羯磨在。汝可舍此事，莫令僧更为汝作羯磨，而犯重罪。应作第二羯磨。大德！我已作白二羯磨竟，余有一羯磨在。汝可舍此事，莫令僧更为汝作羯磨，而犯重罪。与说第三羯磨。
谏破僧助伴法汝莫作是语，言：此比丘是法语比丘、律语比丘；此比丘所说，我等忍可。而此比丘非法语比丘、非律语比丘。汝等莫坏和合僧，当助和合僧。大德！与僧和合，欢喜不诤等。如前。
大德！污他家亦见亦闻，行恶行亦见亦闻。大德！污他家，行恶行，可舍此事，莫为僧所呵，更犯重罪。
大德！莫自作不可共语，当作可共语。大德如法谏诸比丘，诸比丘亦当如法谏大德。如是佛弟子众，得增益展转相教，展转相谏，展转忏悔。大德！可舍此事，莫为僧所呵，更犯重罪。
汝莫作是语，莫谤世尊，谤世尊者不善，世尊不作是语。世尊无数方便说行淫欲是障道法。汝今可舍此事，莫为僧所呵，更犯罪。
大德！莫作语是，此不应尔。大德所作，非法、非律、非佛所教。汝可问汝和上、阿阇梨，更学问诵经，知谏法已，然后设谏。
自今已去，为诸比丘结现前毗尼灭诤，应如是说现前毗尼。
自今已去，与诸比丘结忆念毗尼灭诤，应如是说忆念毗尼。
自今已去，与诸比丘结不痴毗尼灭诤，应如是说不痴毗尼。
自今已去，为诸比丘结自言治灭诤，应如是说自言毗尼。
自今已去，为诸比丘结用多人语灭诤法，应如是说用多人语。
自今已去，为诸比丘结罪处所灭诤法，应如是说结罪处所。
自今已去，为诸比丘结如草覆地灭诤法，应如是说如草覆地。
大德僧听！若僧时到，僧忍听，在某处作说戒堂。白如是。
大德僧听！今众僧在某处作说戒堂。谁诸长老忍僧在某处作说戒堂者默然，谁不忍者说。僧已忍听在某处作说戒堂竟。僧忍，默然故，是事如是持。
大德僧听！若僧时到，僧忍听，解某处说戒堂。白如是。
大德僧听！今僧解某处说戒堂。谁诸长老忍僧解某处说戒堂者默然，谁不忍者说。僧已忍解某处说戒堂竟。僧忍，默然故，是事如是持。
大德僧听！若僧时到，僧忍听，僧结某甲房作库藏屋。白如是。
大德僧听！僧结某甲房作库藏屋。谁诸长老忍僧结某甲房作库藏屋者默然，谁不忍者说。僧已忍结某甲房作库藏屋竟。僧忍，默然故，是事如是持。
大德僧听！若僧时到，僧忍听，僧解某甲房库藏屋。白如是。
大德僧听！僧解某甲房库藏屋。谁诸长老忍僧解某甲房库藏屋者默然，谁不忍者说。僧已忍解某甲房库藏屋竟。僧忍，默然故，是事如是持。
大德僧听！我某甲比丘，自乞作屋，无主，自为已，我今从僧乞处分无难、无妨处。
大德僧听！某甲比丘，自求作屋，无主，自为已，从僧乞处分无难、无妨处。若僧时到，僧忍听，僧今与某甲比丘处分无难、无妨处。白如是。
大德僧听！某甲比丘，自求作屋，无主，自为已，从僧乞处分无难、无妨处；僧今与某甲比丘处分无难、无妨处。谁诸长老忍僧与某甲比丘处分无难、无妨处者默然，谁不忍者说。僧已忍与某甲比丘处分无难、无妨处竟。僧忍，默然故，是事如是持。
大德僧听！我某甲比丘得干痟病，此粪扫僧伽梨重，有因缘事欲人间行，不堪持行，我今从僧乞结不失衣法。
大德僧听！某甲比丘得干痟病，有粪扫僧伽梨重，有因缘事欲人间行，不堪持行，从僧乞结不失衣法。若僧时到，僧忍听，与此比丘结不失衣法。白如是。
大德僧听！某甲比丘得干痟病，有粪扫僧伽梨重，有因缘事欲人间行，不堪持行，从僧乞结不失衣法；今僧与某甲比丘结不失衣法。谁诸长老忍僧与某甲比丘结不失衣法者默然，谁不忍者说。僧已忍与某甲比丘结不失衣法竟。僧忍，默然故，是事如是持。
大德僧听！我某甲比丘得干痟病，有小因缘欲人间行，有粪扫卧具极重，不堪持行，我今从僧乞作新卧具羯磨。
大德僧听！此某甲比丘得干痟病，欲人间行，有粪扫卧具重，今从僧乞作新卧具羯磨。若僧时到，僧忍听，僧与此某甲比丘作新卧具羯磨。白如是。
大德僧听！此某甲比丘得干痟病，有粪扫卧具重，欲人间游行，今从僧乞更作新卧具羯磨；僧与此某甲比丘更作新卧具羯磨。谁诸长老忍僧与此某甲比丘更作新卧具羯磨者默然，谁不忍者说。僧已忍与某甲比丘更作新卧具羯磨竟。僧忍，默然故，是事如是持。
大德僧听！我某甲比丘老病，不能无络囊盛钵无杖而行，今从僧乞畜杖络囊。愿僧听我某甲比丘畜杖络囊，慈愍故。
大德僧听！此某甲比丘羸老，不能无络囊盛钵无杖而行，今从僧乞杖络囊。若僧时到，僧忍听，与某甲比丘杖络囊。白如是。
大德僧听！此某甲比丘羸老，不能无杖络囊而行，今从僧乞杖络囊；僧今与此某甲比丘杖络囊。谁诸长老忍僧与某甲比丘杖络囊者默然，谁不忍者说。僧已忍与某甲比丘杖络囊竟。僧忍，默然故，是事如是持。
六念法第一念：此月大，白月一日乃至十五日。黑月一日乃至十四、十五日。
第二念：或食僧常食、或常乞食、或受彼请、或自食等。今日念不背请食。
第三念：我于某年某月某日某时，一尺木若干影，受具足戒，无夏。
第四念：某衣及钵具。某衣及钵不具，念当时具。三衣钵具。有某长衣及药钵未作净，念当说净。无长衣药钵。
第五念：不别众食。
第六念：我今有病，念当疗治。我今无病，依众行道。
长老！某甲家请我施五正食，我应往彼，今布施汝。
大德！我足食已，知是看是，此作余食法。长老！我已食止，汝取食之。尔。
别众食白入出法我有某别众食缘，欲求入。我于此别众食中无因缘，欲求出。
大德一心念！我某甲比丘，已受某甲请。今有某缘，入某聚落，至某甲家，白大德令知。
长老一心念！我某甲比丘，非时入某聚落，至某甲家，为某缘故，白长老令知。
尔时世尊告诸比丘：汝等谛听，善思念之！若比丘说相似文句，遮法毗尼，此比丘令多人不得利益，作诸苦业，以灭正法；若比丘随顺文句，不违法毗尼，如此比丘利益多人，不令作众苦业，正法久住。是故诸比丘，汝等当随顺文句，勿令增减、违法毗尼，当如是学。佛说如是，诸比丘闻，欢喜信乐受持。
尔时佛告诸比丘：如来出世，见众过失，故以一义为诸声闻结戒：摄取于僧。以此一义故，如来为诸声闻结戒。佛说如是，诸比丘闻，欢喜信乐受持。乃至正法久住，句句亦如是。
尔时佛告诸比丘：如来出世，以一义故，为诸比丘制呵责羯磨：摄取于僧。以是一义故，如来出世为诸比丘制呵责羯磨。佛说如是，诸比丘闻，欢喜信乐受持。乃至正法久住，句句亦如是。如是摈羯磨、依止羯磨、遮不至白衣家羯磨，作不见罪举羯磨、不忏悔羯磨、恶见不舍羯磨，检校法律所制，制受依止、制梵罚、制举、制忆念、制求听、制自言、制遮阿㝹婆陀、制遮说戒、制遮自恣、制戒、制说戒、制布萨、制布萨羯磨、制自恣、制自恣羯磨、制单白羯磨、制白二羯磨、制白四羯磨、制与覆藏、与本日治、与摩那埵、与出罪、制四波罗夷、制十三僧伽婆尸沙、二不定法、三十尼萨耆、九十波逸提、四波罗提提舍尼、式叉迦罗尼、七灭诤，一一句如呵责羯磨。
尔时佛告诸比丘：有二见，出家人不应行：非法见法，法见非法。复有二见：毗尼言非毗尼，非毗尼言毗尼。复有二见：非犯见犯，犯见非犯。复有二见：轻而见重，重而见轻。复有二见：有余见无余，无余见有余。复有二见：粗恶见非粗恶，非粗恶见粗恶。复有二见：旧法见非旧法，非旧法见旧法。复有二见：制见非制，非制见制。复有二见：说见非说，非说见说。复有二见：酒见非酒，非酒见酒。复有二见：饮见非饮，非饮见饮。复有二见：食见非食，非食见食。复有二见：时见非时，非时见时。复有二见：净见不净，不净见净。复有二见：重见非重，非重见重。复有二见：难见非难，非难见难。复有二见：无虫见虫，虫见无虫。复有二见：破见不破，不破见破。复有二见：种见非种，非种见种。复有二见：已解义见未解，未解义见已解。复有二见：可亲见非亲，非亲见可亲。复有二见：怖见不怖，不怖见怖。复有二见：道见非道，非道见道。复有二见：可行见非行，非行见可行。复有二见：出离见不出离，不出离见出离。复有二见：弃见不弃，不弃见弃。复有二见：见世间常，见世间无常。复有二见：见世界有际，见世界无际。复有二见：是身是命，身异命异。复有二见：有如来灭度，无如来灭度。复有二见：有无如来灭度，非有无如来灭度。于佛法内有如是二见，出家人不应修行；若修行，如法治。佛说如是，诸比丘闻，欢喜信乐受持。
尔时佛告诸比丘：有二种人住不安乐：一喜嗔，二怀怨。复有二法：一急性，二难舍。复有二法：一悭，二嫉妒。复有二法：一欺诈，二谄曲。复有二法：一自高，二喜诤。复有二法：一好饰，二放逸。复有二法：一慢，二增上慢。复有二法：一贪，二恚。复有二法：一自誉，二毁他。复有二法：一邪见，二边见。复有二法：一有难教，二不受训导。佛说如是，诸比丘闻，欢喜信乐受持。
尔时佛告诸比丘：破戒堕二道：地狱、畜生中。持戒生二道：生天及人中。屏处造恶业，生堕于二道：地狱及畜生。屏处造善业，得生于二道：生天及人中。邪见生二道：地狱及畜生。正见生二道：生天及人中；佛圣弟子，天人中尊贵。有二法不得解脱：一犯戒，二不见犯。有二法自得解脱：一不犯，二见犯。有二法不得解脱：一犯而不见罪，二见犯而不如法忏悔。有二法自得解脱：一见犯罪，二犯而能如法忏悔。有二法不得解脱：一见罪不如法忏悔，二若如法忏而彼不受。有二法自得解脱：一见罪能如法忏，二如法忏者彼能如法受。缚、不缚亦如是。有二种清净：一不犯，二忏悔。佛说如是，诸比丘闻，欢喜信乐受持。
尔时佛告诸比丘：有二众：一法语众，二非法语众。何等非法语众？众中不用法毗尼，不以佛所教而说，应教不教而住，应灭不灭而住，是为非法语众。何等法语众？众中用法毗尼，随佛所教而说，应教教而住，应灭灭而住，是为法语众。此二众中，法语众，我赞叹为尊。佛说如是，诸比丘闻，欢喜信乐受持。
复有二众：如法众，不如法众。何等不如法众？众中若非法者有力，如法者无力；非法者得伴，如法者不得伴；作非法羯磨，不作法羯磨；作非毗尼羯磨，不作毗尼羯磨；非法便行，是法不行；是为非法众。何等如法众？若众中如法者有力，非法者无力；如法者得伴，不如法者不得伴；作法羯磨，不作非法羯磨；作毗尼羯磨，不作非毗尼羯磨；是法行，非法灭；是为如法众。此二众中，如法众，我赞叹为尊。佛说如是，诸比丘闻，欢喜信乐受持。有二众：等众，不等众，亦如是。
尔时佛告诸比丘：若国法王力弱，众贼炽盛，尔时法王不得安乐出入，边国小王不顺教令，国界人民亦不安乐出入，生业休废，忧苦、损减，不得利益。如是非法比丘有力，是法比丘无力。如法比丘不得安乐，若在众中亦不得语。若在空处住，是时作非法羯磨，不作法羯磨；作非毗尼羯磨，不作毗尼羯磨；非法便行，是法不行。彼不勤行精进，未得令得，未入令入，未证令证，则令诸天人民不得利益，长夜受苦。佛说如是，诸比丘闻，欢喜信乐受持。
尔时佛告诸比丘：若国法王力强，众贼力弱，皆来归伏或复逃窜。时法王安乐出入，无有忧虑，边国小王顺从教令，境内人民亦得安乐，生业自恣无诸忧苦，多得利益无有损减。如是如法比丘得力，非法比丘无力，非法比丘来至如法比丘所，随顺教令不敢违逆，若当逃窜，不作众恶。尔时如法比丘安隐得乐，若在僧中得语。若在空处住，作如法羯磨，不作非法羯磨；作毗尼羯磨，不作非毗尼羯磨；是法便行，非法不行；勤修精进，未得能得，未入能入，未证能证，则令诸天人民得大利益。佛说如是，诸比丘闻，欢喜信乐受持。
尔时舍利弗告诸比丘：诸长老！若有斗诤，举他比丘及有罪比丘不自观察，当知此诤遂更增长，不得如法、如毗尼除灭，诸比丘不安乐。若比丘共诤，举他比丘及有罪者各自观过，当知此诤不复增长深重，得如法、如毗尼除灭，诸比丘便得安乐住。诸比丘云何自观过？有罪比丘作是念：我犯如是事，彼见我犯非，我若不犯者，彼不得见我犯非，以我犯故，令彼见我；我今应自悔过，令彼不复以恶语呵我，我若如是，使善法增长。是为比丘能自观其过。云何举他比丘自观其过？彼作如是念：彼比丘犯非，令我得见，若彼不犯非者，我则不见，以彼犯非故，令我得见；若彼自能至诚忏悔者，不令我出恶言，如是令善法增长。是为举他比丘自观其过。若比丘有诤事，举他比丘、有罪比丘能作如是自观其过，当知此过不复增长，如法、如毗尼、如佛所教，诸比丘得安乐住。舍利弗说如是，诸比丘闻，欢喜信乐受持。
尔时有众多比丘往世尊所，头面礼足，却坐一面，白世尊言：大德是法之主，说言学，云何为学？佛告诸比丘：学于戒，故言学。云何学戒？增戒学、增心学、增慧学，是故言学。彼增戒学、增心学、增慧学时，得调伏贪欲、瞋恚、愚痴尽；彼得贪欲、瞋、痴尽已，不造不善，不近诸恶，是故言学。佛说如是，诸比丘闻，欢喜信乐受持。
尔时佛问诸比丘：汝云何学？云何为学？诸比丘白佛言：大德是法之根本，为法之主，如世尊向所说，我等受持，故言学。复有三学：增戒学、增心学、增慧学，学此三学，得须陀洹、斯陀含、阿那含、阿罗汉果，是故当勤精进，学此三学。
尔时阿难在波罗梨子城鸡园中，时有孔雀冠婆罗门至阿难所，问讯已，在一面坐，白阿难言：沙门瞿昙何故为诸比丘制增戒学、增净行学、增波罗提木叉学？阿难答言：所以尔者，为调伏贪欲、瞋恚、愚痴令尽故，世尊为诸比丘制戒。复问言：若比丘得阿罗汉漏尽，彼何所学？阿难答言：贪欲、瞋恚、愚痴尽，不造不善，不近诸恶，所作已办，名为无学。婆罗门言：如向所说，便为无学耶？阿难答言：如是。孔雀冠婆罗门闻已，欢喜信乐受持。
佛告迦叶比丘言：若上座既不学戒亦不赞叹戒，若有余比丘乐学戒赞叹戒者，亦复不能以时劝勉赞叹。迦叶比丘！我不赞叹如是上座。何以故？若我赞叹者，令诸比丘亲近；若有亲近者，令余人习学其法；若有习学其法，长夜受苦。是故迦叶比丘！我见如是上座过失，故不赞叹。
尔时佛告诸比丘：譬如有驴与群牛共行，自言：我亦是牛！我亦是牛！而驴毛不似牛，脚不似牛，音声亦不似牛，而与牛共行，自言是牛。如是有痴人随逐如法比丘，自言是比丘。此痴人无有增戒、增心、增慧如善比丘，与众僧共行，自言：我是比丘！是故汝等当勤修习增戒学、增心、增慧学。佛说如是，诸比丘闻，欢喜信乐受持。
尔时佛告诸比丘：有三学：增戒学、增心学、增慧学。何等增戒学？若比丘尊重于戒，以戒为主；不重于定，不以定为主；不重于慧，不以慧为主。彼于此戒，若犯轻者忏悔，何以故？此中非如破器、破石故；若是重戒，便应坚持，善住于戒，应亲近行，不毁阙行，不染污行。常如是修习，彼断下五使，于上涅槃，不复还此。若比丘重于戒，以戒为主；重于定，以定为主；不重于慧，不以慧为主；如上。若比丘重于戒，以戒为主；重于定，以定为主；重于慧，以慧为主；彼漏尽得无漏心解脱、慧解脱，于现在前自知得证，我生已尽，梵行已立，所作已办，不复还此。满足行者，具满成就；不满足行者，得不满足成就。我说此戒，无有唐捐。佛说如是，诸比丘闻，欢喜信乐受持。
复有三学：增戒、增心、增慧学。何等增戒学？若有比丘具满戒行，少行定行，少行慧行，彼断下五使，便于上涅槃，不复还此。若不能至如是处，能薄三结：贪欲、瞋恚、痴，得斯陀含来生世间，便尽苦际。若不能至如是处，能断三结，得须陀洹，不堕恶趣，决定取道，七生天上、七生人中，便尽苦际。若比丘具满戒行，具满定行，少行慧行，亦如上。若比丘具满戒行，具满定行，具满慧行，亦如上。
复有三学：增戒学、增心学、增慧学。何等增戒学？若比丘具足持波罗提木叉戒，成就威仪，畏慎轻戒重若金刚，等学诸戒，是谓增戒学。何等增心学？若比丘能舍欲恶，乃至得入第四禅，是为增心学。何等增慧学？若比丘如是知苦谛，知集、尽、道，是为增慧学。
尔时世尊在婆阇国地城中，告诸比丘：我说四种广说，汝等善听，当为汝说。诸比丘言：大德！愿乐闻之。何等四？若比丘如是语：诸长老！我于某村某城，亲从佛闻受持，此是法、是毗尼、是佛教。若闻彼比丘说，不应便生嫌疑，亦不应呵，应审定文句已，应寻究修多罗、毗尼、检校法律。若听彼比丘说，寻究修多罗、毗尼、检校法律时，若不与修多罗、毗尼、法律相应，违背于法，应语彼比丘：汝所说者，非佛所说，或是长老不审得佛语。何以故？我寻究修多罗、毗尼、法律，不与修多罗、毗尼、法律相应，违背于法。长老！不须诵习，亦莫教余比丘，今应舍弃。若闻彼比丘说，寻究修多罗、毗尼、法律时，若与修多罗、毗尼、法律相应，应语彼比丘言：长老所说是佛所说，审得佛语。何以故？我寻究修多罗、毗尼、法律，与共相应，而不违背。长老！应善持诵习，教余比丘，勿令忘失。此是初广说。复次，若比丘如是语：长老！我于某村某城，和合僧中上座前闻，此是法、是毗尼、是佛所教。闻彼比丘说时，不应嫌疑，亦不应呵，应审定文句，寻究修多罗、毗尼、检校法律。若闻彼比丘说、寻究修多罗、毗尼、法律时，不与相应，违背于法，应语彼比丘言：长老！此非佛所说，是彼众僧及上座不审得佛语，长老亦尔。何以故？我寻究修多罗、毗尼、法律，不与相应，违背于法，长老不须诵习，亦莫教余比丘，今当弃之。若闻彼比丘语，寻究修多罗、毗尼、法律，与相应，不违背于法，应语彼比丘言：长老！是佛所说，彼众僧上座及长老亦审得佛语。何以故？我寻究修多罗、毗尼、法律，而与相应，无有违背。长老！应善持诵习，亦教余人，勿令忘失。此是第二广说。是为四广说。佛说如是，诸比丘闻，欢喜信乐受持。
毗尼有五事答：一、序，二、制，三、重制，四、修多罗，五、随顺修多罗。有五法名为持律：知犯，知不犯，知轻，知重，广诵二部戒。复有五法：四法同前，第五、广诵毗尼。复有五法：四法同前，第五、住毗尼而不动。复有五法：四法同前，第五、诤事起善能除灭。有五种持律：诵戒序，四事，十三事，二不定，广诵三十事；是初持律。若广诵九十事，是第二持律。若广诵戒毗尼，是第三持律。若广诵二部戒毗尼，是第四持律。若都诵毗尼，是第五持律。
持律人有五功德：戒品坚牢，善胜诸怨，于众中决断无畏，若有疑悔者能开解，善持毗尼令正法久住。
复次，有五种犯：波罗夷，僧伽婆尸沙，波逸提，波罗提提舍尼，突吉罗；亦名五种制戒，亦名五犯聚。若不知、不见五犯者，我说此人愚痴波罗夷乃至突吉罗。
复次，死人有五不好：一、不净，二、臭，三、有恐畏，四、令人恐畏，恶鬼得便，五、恶兽非人所住处。犯戒人有五过失：有身口意业不净，如彼死尸不净；我说此人亦复如是。或有身口意业不净，恶声流布，如彼死尸臭气从出；我说此人亦复如是。有身口意业不净，诸善比丘畏避，如彼死尸令人恐怖；我说此人亦复如是。有身口意业不净，令诸善比丘见之生恶心，言：我云何乃见如是恶人。如人见死尸生恐畏，令恶鬼得便；我说此人亦复如是。有身口意业不净者，与不善人共住，如彼死尸处恶兽非人共住；我说此人亦复如是。是为犯戒人五事过失，如彼死尸。破戒有五过失：自害，为智者所呵，有恶名流布，临终时生悔恨，死堕恶道。持戒有五功德。复有五事：先未得物不能得；既得不护；若随所在众，若刹利众、婆罗门众、若居士众、若比丘众，于中有愧耻；无数由旬内，沙门、婆罗门称说其恶；破戒恶人死堕恶道。持戒有五功德。
有五种净果：火净、刀净、疮净、鸟净、不任种净。复有五净：若剥少皮、若都剥、若腐烂、若破、若瘀。
有五法令正法疾灭，何等五？有比丘不谛受诵，喜忘误，文不具足，以教余人；文既不具，其义有阙。是为第一疾灭正法。复次，有比丘为僧中胜人上座，若一国所宗，而多不持戒，但修诸不善法，放舍戒行，不勤精进，未得而得，未入而入，未证而证。后生年少比丘仿习其行，亦多破戒，修不善法，放舍戒行，亦不勤精进，未得而得，未入而入，未证而证。是为第二疾灭正法。复次，有比丘多闻，持法、持律、持摩夷，不以所诵教余比丘、比丘尼、优婆塞、优婆私，便命终；彼既命终，令法断灭。是为第三疾灭正法。复次，有比丘难可教授，不受善言，不能忍辱，余善比丘即便舍置。是为第四疾灭正法。复次，有比丘熹斗诤，共相骂詈，彼此诤言，口如刀剑，互求长短。是为第五疾灭正法。复有五法令正法久住。
尔时有异比丘往佛所，白言：大德！以何因缘正法疾灭而不久住？佛告比丘：若比丘在法律中出家，不至心为人说法，亦不至心听法忆持，设复有坚持，不能思惟义趣，彼不知义，不能如说修行，不能自利，亦不利人。佛告比丘：有是因缘，令法疾灭而不久住。大德！复以何因缘令法久住？
尔时佛告诸比丘：比丘至僧中先有五法：应以慈心；应自卑下如拭尘巾；应善知坐起，若见上座不应安坐，若见下座不应起立；彼至僧中，不为杂说论世俗事，若自说法，若请人说法；若见僧中有不可事，心不安忍，应作默然，何以故？恐僧别异故。比丘应先有此五法，然后至僧中。
尔时世尊在瞻婆城伽伽池边，白月十五日说戒时，于露地坐，与众僧俱前后围绕。时有比丘举彼比丘见、闻、疑罪。当举罪时，彼比丘乃作余语答，便起嗔恚。佛告诸比丘：应审定问彼人。彼人于佛法中无所堪任，无所增长，譬如农夫田苗稊稗参生，苗叶相类不别而为妨害，乃至秀实，方知非谷之异。既知非谷，即耘除根本。何以故？恐害善苗故。比丘亦复如是，有恶比丘行来坐起，摄持衣钵，如善比丘不别，乃至不出罪；时既出其罪，方知比丘中稊稗之异。既知其异，应和合为作灭摈除之。何以故？恐妨善比丘故。譬如农夫治谷，当风簁扬，好谷留聚其下，秕随风除之。何以故？恐污好谷故。如是恶比丘行来出入，如善比丘不别乃至不出罪；时既出其罪，方知比丘中秕秽恶。既知已，应和合为作灭摈除之。譬如有人须木作井栏，从城中出，手捉利斧，往彼林中遍扣诸树，若是实中者，其声贞实；若是空中者，其声虚而㽄。而彼空树根茎枝叶如贞实者不异，至于扣时，方知内空；既知内空，即便斩伐，截落枝叶，先去粗朴，然后釿刬细治，内外俱净，以作井栏。如是恶比丘行来出入，摄持衣钵，威仪如善比丘不异，乃至不出罪；时既出其罪，方知沙门中垢秽稊稗空树。若知已，即应和合作灭摈。何以故？恐妨害善比丘故。而说偈言：同住知性行，嫉妒喜嗔恚，人中说善语，屏处造非法，方便作妄语，明者能觉知，稊稗应除弃，及以空中树。自说是沙门，虚妄应灭摈，已作灭摈竟，行恶非法者。清净者共住，当知是光显，和合共灭摈，和合尽苦际。
佛说如是，诸比丘闻，欢喜信乐受持。