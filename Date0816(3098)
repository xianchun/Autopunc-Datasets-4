尒時，具壽善現白佛言：世尊！云何菩薩摩訶薩修行般若波羅蜜多時，以無所得而為方便，於內外俱身、受、心、法，住循身、受、心、法觀，熾然精進，具念正知，為欲調伏世貪憂故？
佛言：善現！若菩薩摩訶薩修行般若波羅蜜多時，以無所得而為方便，審觀自身，行時知行，住時知住，坐時知坐，臥時知臥，如如自身威儀差別，如是如是具念正知。善現！是為菩薩摩訶薩修行般若波羅蜜多時，以無所得而為方便，於內身住循身觀，熾然精進，具念正知，為欲調伏世貪憂故。
復次，善現！若菩薩摩訶薩修行般若波羅蜜多時，以無所得而為方便，審觀自身，正知往來，正知瞻視，正知俯仰，正知屈申，服僧伽胝，執持衣鉢，嘗食歠；五者、於諸學處未曾棄舍；六者、於諸欲樂深生厭離；七者、常樂發起寂滅俱心；八者、舍諸所有；九者、心不滯沒；十者、於諸所有，無所顧戀。善現！菩薩摩訶薩住第四焰慧地時，應住如是十法，常行不舍。