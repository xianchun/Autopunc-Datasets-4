大迦葉波詣彼問疾。
贊曰：下詞有三，此總陳道屈也。迦葉偏濟貧苦，不能等施慈悲，諸相猶存，不能事事無相，因斯被屈，故答不堪。
所以者何而循；次、除生死縛；後、他六度滿。為此三義，故行乞食。舊文第二、為壞和合相，除食執也。食是三塵和合家，作入真理無想無為之家想也。為破執著故，受彼食。為不受者，為不著也。又三輪凈，三事體空，名為不受。能受故，無有自性，無他作用，不從他生。無有他性，不從共生。無自他性，雖無此三作用因緣，而有功能，緣可得故。由此說無實熾然生死，亦無實寂滅涅盤，二皆一味，故俱平等，何得意識種種分別？舊經云，本自不然，元無生死，今即無滅，亦無涅盤，義意同也。
尊者迦葉然後可食。
贊曰：自下第三、明證理修因。於中有二：初、明平等；後、結可食。此初文也。初中復二：初、理均；二、事均。八耶者，外道、凡夫所起耶見、耶思惟、耶語、耶業、耶命、耶念、耶定、耶精進。八解脫者，佛法圣人所起：一、有色觀諸色；二、內無色觀外色；三、凈解脫身作證；四、空處；五、識處；六、無所有處；七、非想非非想處；八、滅盡解脫。此八解脫，如前已說。
不舍八耶者，隨順外道而亦起之，為折伏故，入八解脫，正順真道。又耶正理均，以耶平等諸法，入正平等法性，平等法性即真如也，此上并是應理之義。空理義云，境本空故，所見色與盲等，緣起非有，故如幻相，諸法無二，生死涅盤，二俱平等，邪正不殊，故以邪平等能入正平等，此皆真諦，一切無相，皆性空故。上明耶正理均，下明供養事均，以一摶。不起虛妄執著我法，名無增益。趣佛趣者，涅盤真如，由三事空，而行施時，趣此佛趣，大般涅盤、真如佛性，不趣聲聞。
尊者迦葉他所施食。
贊曰：此下第三、結勸之也。依上所說，破六相，防六根，入平等因，嚴敘大故，為不空食，可為福田，自他咸留，祈天而得，初生現時，其室空寂，相師占之，名為善現。現者，生也。生時室中一切空寂，表其長大善解空義，故名善現。
時大善現詣彼問疾。
贊曰：此總陳道屈。善現雖事平等修行乞食，未證空法，理猶未等，雖事無諍，不斷我見，證無我見。入者，悟義。舊云不壞於身者，身見也。隨一相者，無我見也。無我見中，更無二故。
不滅無明及以解脫。
贊曰：此中一對，雜染清凈，對無明發業因。有者，三有。愛謂愛取。有愛，正為潤生之緣，此為生死縛根本故。順諸眾生，不舍生死，故云不滅。雖不滅無明，而起無漏智明；雖不滅有愛，而起解脫。解脫者，雖潤生緣，證無為理，勝解數也，所證真理，名解脫故，即是涅盤。
能以無間平等法性。
贊曰：此中一對，謂苦樂對。無間地獄，舉一極苦之處。解脫者，涅盤極樂之處，以極苦真如入極樂真如，體一味故。舊云以五逆相而得解脫，應言五逆果之相，入解脫之相，即真如故。
無脫無縛離異生法。
贊曰：此有三對：一、解脫縛無脫。二、證不證對。實見諦名證，故言非不見，不見名不證。證理之時，無見相故。三、果非果對。圣名得果，順住生死，不一向住果，故名非得果。非圣名異生，已證真道，非異生故，常教化此，樂起煩惱，故言非離異生法。得果異生，雖為一對，顯大悲者，順生，是其自名，瞿舍離者，是其母名，末薩羯離是瞿舍離之子，以母別之。古云末伽梨均賒梨子，則常見外道。三、想吠多子，想是自名，吠多是母名，彼兒曰子，如舍利子。古云刪想定，阿藍迦藍教佛得無所有處定，此等教佛修樂行師，非此所說，不全取故。
若尊者離於清凈。
贊曰：此下第四、善惡平等。今有十一句，此中有三。空理義云，心有拘滯，善惡有二，可有離惡務善差別。善惡不二，何離何務？總意如此，更重釋者，此十一句中，汝須菩提若善惡平等，悟解空者，既無分別諸見可斷，何不墮諸見趣，而不至中邊二道，而今有斷諸見至於中邪？若無惡道可厭，何不墮諸八難，不得無難？若無雜染可斷，何不同雜染而離於凈？若無圣行可證，何不同得無凈非清凈田？若無善惡之因，何不施者墮諸惡道？若無邪正二師，何不共魔連手？若無煩惱惱亂，何不以彼為伴？若無善惡法別，何不煩惱性即尊者性？若無慈悲道異，何不於有情起怨害想？若無三寶良田，何不謗佛毀法，不預僧數？若無生死涅盤差別，何不畢竟無涅盤時？汝既不然，未證平等諸法體空，云何虛食？若能如是，乃可取食。
應理義云，諸見趣者，五見。為化斯類，此故常墮中，不同凡夫常斷邊執，不同二乘常至道中。舊云入諸邪見，不說見趣；不到彼岸，不說中邊。中邊者，彼此岸義故。二、入八無暇。處在八難，教濟眾生，逼逼終日，不得有暇。三、順化生死，同諸雜染；不住涅盤，同於清凈。
若諸有情清凈福田。
贊曰：此中一句無諍有二：一、理無諍；二、事無諍。事無諍者，凡所舉意，背類觀彼，勿同見我，煩惱暫生，須菩提得最第一，令眾生不起煩惱。理無諍者，無想真如。由證理無諍，事方無諍。此二無諍，一切有情及與尊者若時皆得，仍俱不名清凈田，不見實有福田性故，三輪凈故，菩薩能如是，聲聞所不為。
諸有布施作其伴侶。
贊曰：此中三句：一、施食者，後得圣道，能墮惡趣化苦眾生，非由施故而成大罪，墜惡道也。二、其施食者，而以尊者共魔連手，朝夕不離，能降伏之。舊云作諸勞侶，作諸生死劬勞伴侶，非出世友。三、行住坐臥，斷煩惱，曾不舍離，故為伴侶。菩薩以分別而為煩惱，故當斷之，舊經無此。
一切煩惱起怨害想。
贊曰：此中二句：一、煩惱自性即是真如，同尊者性，二如無異；二、於有情起怨害想者，怨者，對也，自修妙行，利生為對。害者，斷也，殺也，斷諸眾生煩惱業果生死流轉，建是想。如攝大乘說十難行，謂諸菩薩殺諸眾生生死流轉，眾生不與菩薩強攝，名不與取等，此亦如是。舊經云汝與眾魔及諸塵勞，等無有異者，法性無異。
謗于諸佛乃可取食。
贊曰：此中二句：一、謗佛者，說色聲佛，非是真佛，說法身理，方是如來，名為謗佛。二乘等說色聲形相以為真佛，故今謗之。二對揚？
爾時，世尊問安其疾。
贊曰：自下第五、命滿慈子，初命後詞。此初命也。滿者，名也。慈是母姓。此滿尊者，慈所生故，名之為子。梵云梅呾利耶，此云慈，其母是婆羅門種。上古有仙，每習慈行，因承彼後，以慈為姓。母之無子，所在求娠，後夢寶器盛滿珍玉置其腹邊，欻然入腹，後向夫說，云必天與，為天寶器，果而有娠，便生此子。後相師占，因名為滿，長大能誦毗伽羅論，慈行亦圓滿具足之寶器故。後得出家，成阿羅漢，論議辨才最為第一，故佛命之。
時滿慈子詣彼問疾。
贊曰：下詞有三，此總陳道屈。滿慈說法，利諸新學，說小非大，不識心機，既被昔訶，所以詞退。
所以者何苾芻說法。
贊曰：下顯理窮，初徵後顯。顯中復二：初、陳己事；後、顯他詞。此徵及陳己事也。新學初機，由來智隔，故脫小法，令漸隨之。
時無垢稱而作是言。
贊曰：下顯他詞，有二：初、明至軌；後、正陳詞。此初文也。
唯滿慈子置於寶器。
贊曰：下正陳詞，有二：初、責彼不當；後、令其進益，時無垢稱便以如是勝三摩地下是。初中復二：初、責不識今；後、責不識昔，尊者滿慈！是諸苾芻皆於往昔下是。初責不識今中，有三：初、責不識心；次、責不識意樂；後、責不識根。三輪化中，第二記心輪。已入法者，以他心智，先觀其心，後為化說，觀心是總，十力智中，亦種種勝解智力，故先責不識心，即為說法。前目連中，已言應知根性差別，贊說大乘故，言滿慈先自入定，觀彼之心，彼心行大，猶如寶器，為說小乘，如置穢食。
應先了知賤水精珠。
贊曰：此勸知意樂。意樂信解大乘法故，大乘意樂如琉璃寶，小乘意樂如水精珠，今將大機謂是小器，故以琉璃同水精也。前以小法投大心故，如以穢食置於寶器，今以大心同於小心，故以琉璃同水精喻。舊言心念，即意樂也。
尊者滿慈根所授法。
贊曰：下責不識根，有三：初、責不識根；次、顯責所以；後、顯大小二乘由來懸別。此初文也。勿者，莫也。莫不觀根而授小乘，小乘是彼少分根性所受之法，自利非他，小行非大故。舊文稍殊，義亦無別。
彼自無瘡莫示小徑。
贊曰：此顯責所以。所以有二：一、發小乘心，如瘡如疣，敗壞喪名，不濟他難，他無此意，授小乘故，彼無瘡，勿傷之也。二、彼根利大，求行大乘之道，故莫示以小乘之經，令其錯學。一、損他；二、誤他；由此二失，責不知根。
無以日光同野干鳴。
贊曰：此顯大小由來懸別，此有四喻，古有二喻，大乘如日，遍照群生；小乘如螢，自照不足。大乘法如海，深廣無邊；小根如牛跡，坳塘淺小。大乘如山王，巍巍迥出；小根如芥子，褊促卑幻。大乘如師子吼，決定無畏；小乘如野干鳴，為人驚怪。一、喻益大；二、喻深廣；三、喻高顯故；四、喻無畏故，為四也。或初及第四，喻大勝小，有大機者，勿，有四：一、值良緣，五百佛所；二、發大因，種諸善根；三、修大行，積習勝德；四、希求大果，回向菩提。舊文但三，合第二第三為一故。
隨憶如是彼大士足。
贊曰：此第二文，教發大心，說諸前事，今踵前心，故能發大。初入佛法，不解軌儀，創聞妙理，回惶失錯，故舍出家之正軌，而禮大士之卑足。
時無垢稱不復退轉。
贊曰：自下第三、令得勝位。不退轉者，令至十住第七住中位不退也，永更不退作二乘故。五戒優婆塞戒經，舍利子修大乘道六十劫已，因施眼故，退作二乘。所以法華經名化退菩提心聲聞令至不退，故知至於第七住也，非信不退。久已信故，亦非證行二種不退，名初學故。
時我，世尊為他說法。
贊曰：下顯詞，由卑躬請退。於中有三：初、彰智弱；次、釋所由；後、總結之。此初文也。一切聲聞，不識根性，若不白佛，不應說法，錯逗根機，無利益故。
所以者何如佛世尊。
贊曰：此釋所由，諸聲聞人非常在定，如佛世尊，故不能識諸根勝劣，顯佛在定故能識根，識根要由他心智故，他心智起，必由定故。
故我不任詣彼問疾。
贊曰：此總結也。
爾時，世尊問安其疾。
贊曰：自下第六、命大剪剃男，初命後詞。此命也。摩訶，大也。迦多衍者，此云剪剃。婆羅門法，諱為剃剪，將為不凈，以顯垢膩污凈行故。昔有多仙，久居山野，發鬢繁長，無人為剪。時有一仙，舊有二子，俱來看父，大者恥污，不肯為剪，小者慈孝，為父剪發須，而剃於發。多仙因此還得剪剃。為剃剪者，諸仙護念，初大富貴，後亦成仙，因以為姓，今是彼種，故言剪剃。具足威神，簡余小者，故立大名。那者，男聲，其父及身，俱是彼種，以男聲詮，簡別云也。西方亦有取母姓故，如滿慈子母婆羅門姓彌勒故，隨其父母好姓便取。
迦多衍那詣彼問疾。
贊曰：下詞有三，此總陳道屈。其隨佛後，說安立諦不契非安立諦，便初被彼訶，智辨既卑，故詞道屈。
所以有何便入靜住。
贊曰：下顯理窮，初徵後顯。顯中復二：初、陳己事；後、顯他詞。陳己事中，初、顯所隨；後、顯他隨。此徵及顯所隨也。便入靜住者，凡住有三：一、圣住，謂三解脫門及滅定，佛多住空及滅定；二、天住，謂四靜慮，佛多住第四靜慮；三、梵住，謂慈悲喜舍，佛多住大悲，今言靜住，謂住空或滅定，依第四定而住，故言靜住。
我即於後寂滅義。
贊曰：此顯能隨，能隨佛後說妙法故。今說安立諦理之中，初四苦諦理，後一滅諦理，欲令厭苦欣於滅故。決擇者，決了簡擇。解釋之義，五蘊生滅，名無常事，生滅之理，名無常義，義是義理，下皆準知。蘊性逼迫，名為苦事，逼迫之理，名為苦義。蘊非實有，名為空事，非實有理，名為空義。蘊中無我，名無我事，無我之理，名無我義。諸行寂無所顯之滅，名滅諦事，此寂滅理，名寂滅義。此等五相，皆隨於心之所變作，名為安立，勝鬘經說有作四諦也。
時無垢稱而作是言。
贊曰：下顯他詞，有二：初、明至軌；後、正陳詞。此初文也。
唯大尊者說實相法。
贊曰：下正陳詞，有三：初、總非；次、別非；後、明益。此初文也。空理義云，此五實義，本性皆無，性離言詮，非常非無常，非苦非不苦，非空非不空，非我非無我，非寂非不寂，為遮執常等故，說無常等，非真勝義故，無自實性，不從他生故，無他實性，不從共生故，無二實性。雖無於此作用之緣，唯有功能緣可得故，由此故無熾然生死。生死既無，亦無實滅，真理本滅，非今始滅，亦無有實寂靜自體，煩惱畢竟寂靜之位，能令行者究竟寂靜，此方名為實寂滅義，名大涅盤，非如小乘假涅盤也。
說是法時心得解脫。
贊曰：此明益也。得阿羅漢，義如前釋。
時我，世尊詣彼問疾。
贊曰：此顯結是眼食，多時不眠，眼便餓死，求差甚難。遂修天眼，得見大千，人得天眼，應成二眼，人眼雖無，天眼見物，半有半無，因有說言半頭天眼，今命之也。
時大無滅詣彼問疾。
贊曰：下詞有三，此總陳道屈。其得天眼，有漏無記，有相非真，既被雙徵，便不能報，故初詞也。
所以者何一處經行。
贊曰：下顯理窮，初徵後顯。顯中復二：初、陳己事；後、顯他詞。陳己事中，有三：初、明己經行；次、梵天來問；後、申其正答。此徵及明己經行也。西方地濕，所食難消，疊塼為道，擬行消食，來而復往，如世經物，故言經行。因此亦得說法誦經，諸學禪者亦修光明及舉等相。
時有梵王能見幾何？
贊曰：下梵天來問。天眼居禪，梵王皆得見無滅之克證，謂順已而來詢，然地有上下，修有強弱，故得天眼能見幾何，舊文顛倒。
時我答言阿摩洛果。
贊曰：此申其正答。一佛所化三千大千，無滅聲聞，故唯見此。西方果味，眾色不同，阿摩洛果，人多愛重，故以為喻，顯見分明。
時無垢稱而作是言。
贊曰：下顯他詞，有二：初、明至軌；後、正陳詞。此初文也。
尊者無滅為無行相。
贊曰：下正陳詞，有五：初、徵詰；二、默然；三、梵問；四、彼答；五、利益。初徵復三：初、總徵；次、別詰；後、結難。此初文也。為有行相者，空理義云，所得天眼，為是體有差別行相？為是體無差別行相？初問世諦，後問真諦。應理義云，為有虛妄分別之行解相狀？為無虛妄分別之行解相狀？此中論者，乍似猛浪，無心緣境而無行相，若無行相，如何緣境？如唯識說，今問虛妄，故無有失。
若有行相不應有見。
贊曰：此別詰也。空理義云，若是體有之行相者，即與外道五通無別，云何名內？等者，相似無別之義，以執為有世俗諦故，若體是無之行相者，即是無為。無為真諦，性皆空故，如何有見？應理義云，若有虛妄分別之行相者，即與外道五通無別，彼從虛妄分別生故，三界心心所皆虛妄分別故。若無虛妄分別之行相者，即是無為真如之類，不應有見。真如雖有，無行相故，不能有見。觀其此問，且問聲聞、佛之天眼亦應雙問，佛天眼通心心所故，非無行相，非是虛妄分別心故，非有行相，不同前問，故無有失。
云何尊者能有見耶？
贊曰：此結難也。此理皆非，云何有見？
時我，世尊！默無能對。
贊曰：二、默然也。詞理無加，故默無對。
然彼諸梵真天眼者。
贊曰：三、梵問也，熟者，誰也。梵聞希法，便得未曾屈己尊人，便問世間誰得最勝真天眼者。
無垢稱言及種種相。
贊曰：四、彼答也。有佛釋迦，久修善本，得真天眼。空理義云，釋迦真智，內契真空，不舍寂定，不是有為，外隨世俗，見諸佛國，不是無為，名真天眼。不同外道見於二相及種種相，二相者，總有空相，種種相者，別有空相。應理義云，無滅天眼，用而不寂，先入本定，後起天眼。天眼散心有漏無記，名非真眼，唯見大千。如來天眼，無分別智，正觀真如，不舍寂定，後得智中，起於無漏，善性天眼，見諸佛國，廣盡十方，能無二相及種種相。二者、有行無行，總差別相共相之類，種種相者，別差別相自相之類，此無虛妄分別相也。
時彼梵王欻然不現。
贊曰：五、利益也。希聞妙法，便發勝心，聽問既周，欻然不現。
故我不任詣彼問疾。
贊曰：結答詞，由卑躬請退。
爾時，世尊問安其疾。
贊曰：自下第八、命優婆離，初命後詞。此命也。梵云優婆離，此云近執。佛為太子，彼為近臣，執治政事，故云近執，即守庫藏之官僚也。諸釋出家，留所著愧恥，不敢詣佛。
來至我所而謂我言。
贊曰：此明至軌也。
唯！優婆離得免斯咎。
贊曰：此請出罪。微小罪中，生大怖畏，既違律行，誠以為恥，愿為解除，我心所憂，我心所悔，得免罪咎。既罪可出，明非初篇。
我即為其得清所犯。
贊曰：下說己為如法息除。言如法者，如其律法，世尊輕事或重制，重事或輕制，然出罪時，但是作法，道理應爾，非是依業道滅罪根之法。如其律法解說道理，令除憂悔，得清肅其所犯之過。
示現、勸導、贊勵、慶慰。
贊曰：顯如法相：一、示現；二、勸導；三、贊勵；四、慶慰。余經說亦加令離欲，瑜伽八十一云：令離欲者，訶責六種黑品諸行，示其過患，令離愛染。即是所說，令除憂悔。示現者，為令受學白品行故，示其四種真實道理。勸導者，謂己示現得信解者，安置學處，令正受行，由己於彼得自在故，彼便請言：我於今者，當何所作？唯愿教悔！因告之曰：汝等今者於如是如是事，應作應學。贊勵者，謂彼若於所知所行所得之中，心生退屈，爾時稱贊，策勵其心，令於彼事堪有勢力。慶慰者，謂若於法及隨法中，勇猛正行，即應如實贊說慶悅，令其歡喜。更有一釋，并如彼論，此中即是令離罪染，示其白品，勸其正行，贊令勿退，慶其所作，令生歡喜，名如法說，舊經闕此。
時無垢稱而作是言。
贊曰：下顯他詞，有二：初、明至軌；後、正陳詞。此初文也。
唯！優婆離勿擾其心。
贊曰：陳詞，有五：初、陳正理；二、顯贊揚；三、明已告；四、彰罪滅；五、述發愿。陳理復三：初、總非；次、顯正；後、結正。此初文也。空理義云，二人犯罪，由*懷有相，今請悔除，還教起有，以有加有，故名增罪。當直除滅彼心憂悔，應說無相罪性本空，為彼除之，勿以有罪亂其心也。擾者，亂也。應理義云，二人犯罪，罪為業道，當須證理，體達虛幻，方拔罪根。但依作法，用事而滅，口是心非，滅而不滅，罪業更生，名為重增。當說真理，令彼證之，當說俗幻，令其了達，名直除滅，拔罪種子，勿以事相擾亂其心而現罪滅。
所以者何不在兩間。
贊曰：下顯正中，有二：初、明真理，令證罪根；後、明俗事，令知罪偽，唯！優婆離！一切法性生滅不住下是。罪相無實，易可息除，罪根種子本真，證之罪滅。罪滅者，拔除煩惱惡業苦果諸種子也。斷種子故，一滅不生，若身語懺悔，但名制伏，益力損能，非真滅罪，後還生故。
初中復三：初、陳正理；次、問令解；後、明染凈之相。陳理有三：初、明罪性；次、明罪依；後、明罪體。此初文也。空理義云，罪性者，真空理。罪性若有，可住內根，由外六境，成在兩間。罪性本空，都何所住？世俗諦中，罪住六根，六塵為緣而起罪故，亦名在外。內因外緣，可住兩間，六識等內，罪性既空，故都無住，證罪性空，當有何罪？應理義云，罪性者，真如理。此理不依內根外境及住兩間，由迷此理，展轉罪生，證達此理，罪當永盡。
如佛所說有情清凈。
贊曰：此明罪依，有二：初、明假者依心而成；後、明罪體依心方起。罪必依心方得起故，此初文也。罪謂所作惡身業，體即不善思之現種也，心為所依，思能依故，可毀可厭，故名為罪。故初明罪依，令其了達，後方明罪體。將明罪依，先引佛語。空理義云，此引俗諦教，心謂六識，不說有八。心若實有，有實罪者，即有情離。心倒者，謂即於彼所執著中，貪等煩惱。此略有三：一、愚癡為本；二、薩迦耶見、邊見、一分見取、戒禁取及貪為自性；三、余煩惱為等流。如瑜伽第八說，有此諸倒，即有煩惱；無此倒者，即成清凈。汝既煩惱，明有顛倒。
若有取我即性清凈。
贊曰：此第三翻。取者，執取。執我為本，雜染便生。若不取我，達解無我，即性清凈。汝既雜染，明有取我，顯彼二人有煩惱之所以也。上令知真，罪垢自滅，下明知俗，罪易息除。如知賊緣，易可除破。
唯！優婆離如電如云。
贊曰：下明俗事，令知罪偽，略有四重，此第一重，說俗生滅，略有四喻，如幻、化、電、云，皆非實有，皆悉不住，性自虛偽。
一切法性亦不暫住。
贊曰：此第二重、說俗迅速，無所顧待，不經念住，速即謝故。
一切法性如健達縛城。
贊曰：此第三重、說俗體由虛妄所見。此有三喻：如夢所見，思想起故；如陽焰者，渴愛生故，執為實水；如健達縛城者，此云尋香城。西方散樂，名曰尋香，不作生業，唯尋食香，而便作樂，伺彼乞求，此幻化城，樓櫓可愛，名尋香城。海中水氣，日光所臨，遙見雉堞，亦似幻城，水激為聲，微同作樂，似彼尋香城，故亦名尋香城。誑惑起故，今以為喻。
一切法性如鏡中像。
贊曰：此第四、說俗心作。如水中月，水實無月，心妄謂有，不知以水為緣，還見本月。一切世俗，皆心所作。不知自心，謂有外境。鏡中之像，亦無實像，以鏡為緣，還見本面。心之所取，亦復如是，不知自心，謂離心有，鏡中之像若實有者，見去何不去？覩來何不來？彼鏡既不真，諸俗皆如是。
如是知者名善調伏。
贊曰：此結正也。律者，儀戒。證真知俗，善可軌故。調伏者，調伏三業，息諸惡故。善知罪性，能依罪根，善識罪相，易可顧拔，名善調伏。
時二苾芻而不能說。
贊曰：二、顯贊揚。初、得未曾有；後、正贊嘆智慧辨才，是優婆離所不能及。
我即告言起居士想。
贊曰：三、明已告，初總後別。此總告也。
所以者何殊勝如是。
贊曰：除佛無能制伏大士智慧辨才，其慧及辨才如是。
時二苾芻正等覺心。
贊曰：四、彰罪滅。雖未證真，拔罪種子，初聞妙理，應悔息除，不但罪無，覺心亦發。
便為作禮殊勝慧辨。
贊曰：五、述發愿。新學苾芻，已曾犯罪，乍見慧辨，誰不虔恭？故為作禮。
時我默然詣彼問疾。
贊曰：結答詞，由卑躬請退。
爾時，世尊問安其疾。
贊曰：自下第九、命羅怙羅，初命後詞。此初命也。羅怙羅，此云執日，本是執日阿修羅名，法華經云羅睺阿修羅王是也，此是非天前軍。非天將與帝釋斗時，此為前軍，見日月天子放光遠射非天之眼，此非天乃以手執日，障蔽其光。今此佛子取喻為名亦復如是，佛法如日，由在此子，障我佛法智日之光，如彼非天，故以為名。古名宮生，耶輸被謗，設誓自明，實在宮生，非外他子，故名宮生。此子因緣，如經廣說。以昔為王，沙門求見，六日不看，或塞鼠穴六日，障他母子絕食，故處胎中，經六年住。後佛至迦維羅國，七日化千比丘，皆形似佛，使之選佛，果至佛所，以明佛子，遂令舍利、目連度之，時年小矣。恐繁不述。
時羅怙羅詣彼問疾。
贊曰：下詞有三，此總陳道屈。昔贊出家有為有相，陳彼出家者為無為相，以真詰俗，道屈詞窮，故不堪也。
所以者何功德勝利。
贊曰：下顯理窮，初徵後顯。顯中復二：初、陳己事；後、顯他詞。己事有二：初、顯他問；後、顯己答。此徵及顯他問也。此諸童子，婆羅門種，姓離咕毗，佛為輪王，羅怙羅繼嗣，故今贊嘆亦言輪王。輪王有四：鐵、銅、銀、金，各能王彼一、二、三、四天下人庶，如常分別。既脫屣輪帝之寶而為出家，學出家功德有何利也？
我即如法功德勝利。
贊曰：此顯己答。出家寬曠，猶若虛空；在家迫迫，譬諸牢獄。故經言：孔鵲雖有用勝利，非無凝然功德勝利。又出家者，離分別執，有德有利，是有分別，非真出家；故真出家，破分別執，無德無利。
唯！羅怙羅無色非色。
贊曰：下明大乘出家德利，有二十四句，舊有二十二句，全闕新中無色非色及無諸取，乃止觀雙修中闕修觀，斷惡修善中無修善。此中三句，空理義色與云，勝義諦中無他彼，無身自，無中間，遠諸見，亦無非色別。應理義云，此三句中：一、無彼此中間，出家之人，物我俱遣，身外無他彼，攝他同己，常行濟拔，他外無自此。他得樂時，如我得故，亦非物我外而有中間。二、遠諸見，五見皆斷，舊云六十二見，唯是邊見、邪見所攝，相極狹也。三、無色非色，色謂修飾儀容，非色謂識達了解，都不持此，名為無。或外道妄見，執我為色，執色蘊為我故，執我為非色，執四蘊命根為實我故，如六十二見中，言我有色，死後有想，執我無色，死後有想等。此等皆為無為出家，故離諸非而順諸是，下皆準知。
是涅盤路圣所攝受。
贊曰：此有三句，空理義云，無此彼中間者，能到涅盤，故名為路。達諸見故，智者稱贊。無色非色故，圣所攝受。應理義云，其為無為而出家者：一、到涅盤故；二、圣所稱贊；三、圣行攝受。諸圣常時攝而領之，以為勝故。舊云處於涅盤，由此為路，能處涅盤。又云圣所行處，即圣所稱贊，契圣心故。
降伏眾魔離諸惡法。
贊曰：此有七句，空理義云，分別執有，故是眾魔，便入五處，不得五眼，無五根力，乃損眾生。自惡不息，若為達空而出家者，眾魔自降，乃至廣說，自惡便息。應理義云，為無為法而出家者：一、降四魔；二、超五趣；三、得五眼；四、立五根；五、獲五力；六、不損惱彼一切眾生；七、自諸惡一切能離。五眼者：一、肉眼，非修定生，四大所造，凈色為性；二、天眼，因修所生，大造凈色；三、法眼，緣教有慧；四、慧眼，緣理空智；五、佛眼，覺察自他之妙智也。所余四魔、五趣根力，皆如前說。
摧眾外道離我我所。
贊曰：此有六句，空理義云，若為有為有相出家，不能摧外道，超假名，乃至不能離我我所；若為無為無相出家，便摧外道，離我我所。應理義云，為無為法而出家者：一、正見故，摧外道；二、體法亡言故，超假名；三、得大涅盤，出貪欲泥；四、無耽著故，無系屬；五、無物我故，無所攝受。舊經到此云無所受故，離我我所。
無有諸取善護他心。
贊曰：此有三句，空理義云，取者，分別執取之義；擾者，煩擾；亂者，惱亂；調者，制伏；護者，隨護。為無為空而出家者，無執取，離煩惱，伏自心，滅；五、外；六、作意。三、調自心，護他心。自心煩惱善能調伏，將護他心，勿令生惱而成就之。
隨順寂止修一切善。
贊曰：此有二句：一、順定修慧，寂止者，定；勝觀者，慧。止觀二門，攝諸功德。二、離惡修善，名真出家。空理義云，觀達性空，心常住此，故名止觀。知俗證真，故名斷修。
若能如是，名真出家。
贊曰：此結正也。
時無垢稱宜共出家。
贊曰：此下第二、勸修出家。初、總標勸；後、顯勸由。此初文也。佛法契真，故名善說。毗奈耶者，此名調伏，即廣律本。出家乃是佛法調伏之所攝持，勸可依律而出家也，此乃大乘毗奈耶耳。
所以者何第一最難。
贊曰：此顯勸由，有四難故：一、佛出世難；二、離八無暇難；三、得人身難；四、具有暇難。今得有暇，可謂功德，汝可出家，舊無後三。
諸童子言不得出家。
贊曰：第三、童子請問。諸遮難中，父母不許，不得出家，非我本心不樂出家。
無垢稱言成苾芻性。
贊曰：第四、無垢教示出家中，有二：一、身出家，被服落彩：二、心出家，發心修行。發心修行是真出家，得持禁戒，成苾芻性。被服落彩，成苾芻相，今勸出家，依真出家。
時三十二誓修正行。
贊曰：第五、童子獲益。
時我默然詣彼問疾。
贊曰：結答詞，由卑躬請退。
爾時，世尊問安其疾。
贊曰：自下第十、命阿難陀，初命後詞。此命也。阿難陀者，此云慶喜，釋迦成道，人天慶喜，當此夜生，因以為稱。後年二十，方始出家，佛法皆聞，為佛侍者，親而且侍，故今命之。
時阿難陀詣彼問疾。
贊曰：下詞有三，此總陳道屈。謂佛實疾，我方乞乳，彼說化身，真佛無疾，道屈故詞。
所以者何當用牛乳。
贊曰：下顯理窮，初徵後顯。顯中有二：初、陳己事；後、顯他詞。己事有二：初、以疾須乳；後、我方乞之。此徵及佛疾當用乳也。現小疾者，佛患背痛，時亦有之，乳和畢鉢，可以為療。
我於晨朝從乞牛乳。
贊曰：我方乞之食，不非時故。晨朝將入聚落故，整服如鳥翼故，持衣鉢乞，必有處依，城中規以供侍，從乞牛乳。
時無垢稱而謂我言。
贊曰：下顯他詞，有二：初、明至軌；後、顯他詞。此初文也。
唯！阿難陀持鉢在此。
贊曰：下顯他詞，有五：一、彼問；二、己答；三、理詰；四、生慚；五、空告。此初也。方申理詰，初示不知，故為此問。
我言居士故來至此。
贊曰：此己答。
時無垢稱誹謗如來。
贊曰：下理詰，有二：初、責其謗佛有疾；後、顯佛實無疾惱。或初顯報身無疾，後顯法身無疾。初中復二：初、總責；後、別寂故，但墮法數，眾生必是趣界生攝，體即第八異熟無記識。佛身唯無漏唯善故，非生數所攝，如是之身，當有何疾？阿難少見，謂佛化身，即真佛身是雜穢身，乃至廣說。墮在欲界人趣之身，謂實有疾，故今正理，佛無實疾。
時我世尊而謬聽耶？
贊曰：四、生慚也。謬者，錯也。無者，非也。非是近佛，我得錯聽也。又有解言：無近者，遠也。我雖為侍，心智遠佛，不能知佛，得無近佛而錯聽耶？
即聞空中實無諸疾。
贊曰：五、空告，有三：初、說真佛無疾；次、顯化佛有疾所由；後、勸取乳。此初文也。真身者，報身也，是實功德，從因修生，故名真身。或法報佛，皆名真身。非權跡故。舊經無此，如居士言：世尊真身，實無諸疾。
但以如來示現斯事。
贊曰：此顯化佛有疾所由。五濁世者，濁者，滓穢，如食滓穢，名之為濁：一、煩惱濁，煩惱重故；二、見濁，五見競故；三、命濁，壽極短故；四、有情濁，惡眾生故；五、劫濁，饑饉、疫病、刀兵，如其次第。三十、二十、十歲時起，今時已有彼前相故，此如法華疏第三卷。釋迦慈悲，生此惡世，為欲教化導引現受惡業、貧窮、苦惱眾生，行諸惡因惡行有情，示同有疾，非佛實有。世尊隨類化眾生故，顯一切惡業必有惡果，世尊現受猶不勉故，欲令後德有疾自裁：佛亦現有，我何人故？為眾生病，佛亦病故，由斯現病，非佛實病。
問：何故無垢不自顯佛現病所由，令空聲告？
答：欲顯一言契當深故，幽冥自他，儀皆同故。
問：空聲是何？
答：或是無垢神力所為，或大菩薩冥現斯事，理皆不爽。
行阿難陀，取乳勿慚。
贊曰：此勸取乳，取乳供佛，勿自增慚。
問：何故無垢訶令密去，空令取乳？
答：說佛實病須乳，此不當，故令去。說佛化有疾故須乳，理可然，故令取。訶法，先訶令去；示法，後示令取，亦不相違。
時我世尊詣彼問疾。
贊曰：結答詞。由卑躬請退，我時不識彼之所云，故默無對。
如是世尊問安其疾。
贊曰：下品第三、結類聲聞，皆詞不敢，有二：初、類問；後、類答。此類問也。
是諸聲聞詣彼問疾。
贊曰：此類答也。