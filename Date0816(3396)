福州西禪懶庵鼎需禪師，長樂人，族林氏。幼舉進士，有聲。年二十五，因讀遺教經，忽曰：幾為儒冠誤！欲去家，母難之以親迎在期，師乃絕之曰：夭桃紅杏，一時分付春風；翠竹黃華，此去永為道伴。竟依保壽樂禪師為比丘。探賾方外，踰十年歸里，庵于窮谷之麓。佛心挽師出山，首眾于鹿溪。
紹興初，大慧來洋嶼，師謁之。一日，入室，慧問：內不放出，外不放入，正恁麼時如何？師即大徹。
慧曰：此正是汝放身命處。
未幾，慧移小溪，令分座，由是得聲。泉守請開法延福，後退處洋嶼。八年，挽居東、西禪。
上堂曰：太虛掛劍，用顯吾宗。按坐神威，如何近傍？縱具回天轉地，電卷星馳底手段，要且不堪勍敵。而今還有別休咎者麼？便請從東過西，不妨水云自若。如其稍涉遲回，直是一槌粉碎。喝一喝，下座。
上堂：懶翁懶中懶，最懶懶說禪，亦不重自己，亦不重先賢。又誰管你地？又誰管你天？物外翛然無個事，日上三竿猶更眠。
上堂，眾方集定，師曰：靈利人不勞再舉。便下座。
元宵上堂：心如皎月連天照，性似寒潭徹底清。無價夜光人不識，夢中虛度幾千春。豎拂子曰：阿呵呵！燈光王如來向這拂子頭上放大光明，照大千界，未審諸人還見麼？若也見得，青春無虛度；若也未見，有眼如盲。見與不見，拈放一邊。忽若毘嵐風起，驟雨傾盆，正恁麼時，且道燈光王如來在甚麼處？喝一喝，曰：莫瞌睡好。
上堂，舉：僧問趙州：如何是古人言？州云：諦聽！諦聽！
師曰：諦聽即不無，切忌喚鐘作甕。
僧問：釋迦彌勒猶是他奴，未審他是阿誰？
曰：明破即不堪。
開堂日，僧才出，師曰：住！住！今日不答話。
僧擬進語，師喝曰：退後！退後！不堪為種草。
問：幽鳥語喃喃，辭云入亂峰時如何？
曰：暗寫愁腸寄與誰？
云：恁麼則不離當處常湛然，覓即知君不可見。
曰：莫沸。
室中問僧：萬法歸一，一歸何處？
云：新羅國。
曰：我在青州作一領布衫重七斤聻。
云：今日親見趙州。
曰：前頭見？後頭見？僧乃作斫額勢。
師曰：上座其，入院，上堂曰：大地茫茫，恁麼廣闊；窮山漠漕，隨分幽深。為衲僧法戰之場，報佛祖冤讎之處。盡力道得，一棒一條痕；盡力道不得，一掌一手血。如以眼見，則復耳聞；如以心知，則復智證。是故謂之智證三昧，亦是文殊普賢大人境界。若也於此共相委悉，大千沙界一毫收，百億毛頭輥繡球，直是通身還有眼，不風流處也風流。
上堂：蛾羊蟻子，說一切法；壁瓦礫，現無邊身。見處既精明，聞中必透脫。所以雪峰和尚凡見僧來，輥出三個木球，如弄雜劇相似。賢沙便作斫牌勢，卑末謾道將來，普賢今日謗古人，千佛出世不通懺悔。這有人謗普賢，定入拔舌地獄。且道謗與不謗者是誰？心不負人，面無慚色。
上堂：達磨來時，此土皆知梵語；及乎去後，西天悉會唐言。若論直指人心，見性成佛，大似羚羊掛角，獵犬尋蹤。一意乖疏，萬言無用。可謂來時他笑我，不知去後我笑他。唐言梵語親分付，自古齊岐正傳，三四人而已。師慍而去。
翌日，慧問：汝還疑否？
云：無可疑者。
曰：只如古人相見，未開口時，已知虛實；或聞其語，便識淺深。此理如何？師悚然汗下，莫知所詣。慧令究有句無句。
慧過云門庵，師侍行。一夕，問曰：某到這，不能得徹，病在甚處？
慧曰：汝病最癖，世醫拱手，何也？別人死了活不得，汝今活了未曾死。要到大安樂田地，須是死一回始得。師疑之愈深。
後入室，慧問：吃粥了也，洗鉢盂了也，去卻藥忌，道將一句來。
云：裂破。
慧震威喝曰：你又說禪也！師大悟。
慧撾鼓告眾曰：龜毛拈得笑咍怡，俱胝得處不在指頭上。師乃頓明。
後住玉泉，為慧拈香。繼省慧於小溪。慧陞座，舉：云門一日拈拄杖示眾曰：凡夫實謂之有，二乘析謂之無，緣覺謂之幻有，菩薩當體即空。衲僧見拄杖，但喚作拄杖，行但行，坐但坐，總不得動著。
慧曰：我不似云門老人，將虛空，剜窟寵杖曰：拄杖子能有、能無、能幻、能空，凡夫、二乘、緣覺、菩薩，卓一下，曰：向這百雜碎。唯於衲僧分上，如龍得水，似虎靠山，要行便行，要坐便坐。進一步，則乾坤震動；退一步，則草偃風行。且道不進不退一句作麼生道？良久，曰：閑持經卷倚松立，笑問客從何處來？下座，舉眾拜之無說以顯道，釋梵絕聽而雨華。大眾！這一隊不唧漢，無端將祖父田園私地結契，一時華擘了也，致令後代兒孫，千載之下，上無片瓦遮頭，下無卓錐之地。博山當時若見，十字路頭掘個無庭，上堂曰：談玄說妙，撒屎撒尿；行棒行喝，將鹽止渴；立主立賓，華擘宗乘。設或總不恁麼，又是鬼窟坐。到這，山僧已是打退鼓。且道諸人尋常心憤憤，口悱悱，合作麼生？莫將閑學解，埋沒祖師心。
上堂：坐斷毘盧頂，須是沒量大人；若是沒量大人，不坐毘盧頂。
上堂：若也單明自己，不悟目前，此人有眼無足；若也只悟目前，不明自己，此人有足無眼。直得眼足相資，如車二輪，如鳥二翼，正好勘過了打。
上堂：今朝臘月九，窮漢外邊走，雖然不還家，卻是他好手。既是不還家，因甚麼卻道他好手？陋巷不騎金色馬，回途卻著破襴衫。
上堂：九夏炎炎大熱，木人汗流不輟。夜來一兩。具戒，游東都，於圓悟會中師事大慧，迨慧補徑山，師侍行。未幾，遣之零陵，致訊紫巖居士，於中途倏然契悟。既回，慧特為印可。歸隱仙州山，四眾云集，法席鼎盛，寶學劉公彥修請居開善。
上堂曰：去年也有個六月十五，今年也有個六月十五。去年六月十五，少卻今年六月十五；今年六月十五，多卻去年六月十五。多處不用減，少處不用添。既不用添，又不用減，則多處多用，少處少用。乃喝一喝，曰：是多？是少？良久，曰：個中消息子，能有幾人知？
上堂：洞山麻三斤，將去無星秤子上定過，每一斤恰有一十六兩二百錢重，更不少一厘，正與趙州殿底一般，只不合被大愚鋸解秤鎚，卻教人理會不得。如今若要理會得，但問取云門乾屎橛。
上堂：有句無句，如藤倚樹。撞倒燈籠，打破露拄，佛殿奔忙，僧堂回顧，子細看來，是甚家具？咄！只堪打老鼠。
上堂：諸人從僧堂恁麼上來，少間，從法堂頭恁麼下去，并不曾差了一步。因甚麼卻不會？良久，曰：只為分明極，翻令所得遲。
上堂，舉：馬大師道：即心即佛。
師曰：錯。
又道：非心非佛。
師曰：錯。
南泉道：不是心，不是佛，不是物。
師曰：錯。若人破得此三個硬塞，許他參學中著得個眼。其或未然，毘嵐風忽起，驚著梵王睡。
慶元府育王大圓遵璞禪師，長溪人。幼同玉泉懿問道圓悟數載。建炎初還里，佐懿於莆中祥云。
紹興甲寅春，大慧居洋嶼，師往訊之。入室次，慧問三圣、興化出不出，為人不為人話，你道這兩個老漢還有出身處也無？
師於慧膝上打一拳，慧曰：只你這一拳，為三圣出氣？為興化出氣？速道！速道。
師擬議，慧便打，復謂曰：你第一不得忘了這一棒。
後因慧室中問僧曰：德山見僧入門便棒，臨濟見僧入門便喝，雪峰見僧入門便道是甚麼，睦州見僧便道現成公案放你三十棒。你道這四個老漢還有為人處也無？
僧云：有。
慧曰：劄。僧擬議，慧便喝。
師聞，遽領微旨，大慧欣然許之。及親大慧於云門庵，夜坐次，睹僧剔燈，始棄前證。有偈曰：
剔起燈來是火，歷劫無明照破。
歸堂撞見圣僧，幾乎對面蹉過。
不蹉過，是甚麼？十五年前奇特，依前只是這個。
慧亦以偈贈之曰：
萬仞崖頭解放身，起來依舊卻惺惺。
饑餐渴飲渾無事，那論昔人非昔人？
紹興己巳春，出住能仁。上堂曰：有佛處不得住，踏著秤鎚硬似鐵；無佛處急走過，腳下草深三尺；三千里外逢人不得錯舉，北斗掛須彌；恁麼則不去也，棒頭挑日月。摘楊華，摘楊華，眼瞳人著繡靴。卓拄杖，下座。
上堂：觀音菩薩買胡餅，放下卻是饅頭。云門大師只見錐頭利，不見鑿頭方。能仁即不然，初三十一。
上堂：鴈山枯木實頭禪，不在尖新語句邊。背手忽然摸得著，長鯨吞月浪滔天。
江州東林卍庵道顏禪師，潼川飛烏人，族鮮于氏。世為名儒。少依凈安諫律師，試經得度，與正聱頭結友南游，凡名緇宿衲無不扣見，唯疑圓悟門庭不類諸方，汝當就其磨礱。師益不悅。
悟還蜀，師愿侍行，悟曰：不可，我嘗囑汝依杲，汝欲決擇大事，詎宜以閑氣介胸中耶？仍以書致慧曰：顏川彩繪已畢，但欠點眼耳，他日嗣其後，未可量也。
久之，慧奉旨住徑山，師趨謁，質疑朝夕，方大契悟。分座接納，會正歸住云頂，邀師西還。正遷無為，命繼席次，徙下山、薦福及報恩、白楊，晚居東林。
上堂曰：一葉落，天下秋；一塵起，大地收。鳥窠吹布毛，便有人悟去。今時學者為甚麼卻不識自己？良久，曰：莫錯怪人好。
上堂：欲識諸佛心，但向眾生心行中識取；欲識常住不凋性，但向萬物遷變處會取。還識得麼？欲得不招無間業，莫謗如來正法輪。
上堂：諸人知處，良遂總知；良遂知處，諸人不知。作麼生是良遂知處？乃曰：鸕鷀語鶴。
上堂：仲冬嚴寒，三界無安，富者快樂，貧者饑寒。不識玄旨，錯認定盤。何也？牛頭安尾上，北斗面南看。
上堂：一滴滴水，一滴滴凍。天寒人寒，風動幡動。云門扇子聝跳上三十三天，筑著帝釋鼻孔，東海鯉魚打一棒，雨似盆傾，不出諸人十二時中尋常受用。
上堂：元霄已過，化主出門。六群比丘，各從其類。此眾無復枝葉，純有貞實。如是增上慢人，退亦佳矣。麒麟不為瑞，鸑鷟不為榮，麥秀兩岐，禾登九穗，總不消得。但愿官中無事，林下棲禪。水牯牛飽臥斜陽，擔板漢清貧長樂。粥足飯足，俯仰隨時。筯籠不亂攙匙，老鼠不齩甑箅。山家活計，淡薄長情。不敬功德天，誰嫌黑暗女？有智主人，二俱不受。良久，曰：君子愛財，取之以道。
上堂：去年寒食後，今年寒食前，日日是好日，不是正中偏。
上堂：客舍久留連，家鄉夕照邊。檐懸三月雨，水沒兩湖蓮。鑊漏燒燈盞，柴生滿竈煙。已忘南北念，入望盡平川。
上堂：向上一竅，八面玲瓏；覿面一機，全身擔荷。是則金鍮難掩，非則玉石俱焚，擬議不來，銀山粉碎。總不恁麼，又且如何？是非不掛娘生口，自有旁人話短長。
上堂：一塵起，大地收；一葉落，天下秋。甲巳之年丙作首，乙庚之歲戊為頭。
上堂：栴檀林，無雜樹，郁密深沈師子住。所以栴檀叢林栴檀圍繞，荊棘叢林荊棘圍繞。一人為主，兩人為伴，成就萬億國土。士農工商，若夜叉，若羅剎，見行魔業，優哉游哉，聊以卒歲。
僧問：香嚴上樹話，意旨如何？
曰：描不成，畫不就。
云：李陵雖好手，爭奈陷番何？
曰：甚麼處去來？
問：如何是佛？
曰：汝是元固。
僧近前云：喏！喏！
師曰：裩無襠，袴無口。
問：如何是佛？
曰：志公和尚。
云：學人問佛，何故答志公和尚？
曰：志公不是閑和尚。
云：如何是法？
曰：黃絹幼婦，外孫齏臼。
云：是何章句？
曰：絕妙好辭。
云：如何是僧？
曰：釣魚船上謝三即上唇。豎起拂子曰：祖師來也，還見麼？若也見得，即今薦取。其或未然，此去西天路，迢迢十萬余。
僧問：人天交接，如何開示？
曰：金剛手八棱棒。
云：忽被學人橫穿凡圣，擊透玄關時又作麼生？
曰：海門橫鐵柱。
問：如何是獨露身？
曰：壯
相張公浚師三山以數院迎居，不就。歸舊里，結茆號眾妙園。宿衲皆集，士夫交請開法，一無所從。
示眾曰：若究此事，如失卻鏁匙相似。只管尋來尋去，忽然撞著，惡！在這，開個鏁了，便見自家庫藏，一切受用無不具足，不假他求。別有甚麼事？
示眾：諸方為人抽釘拔楔，我這為人漆釘著楔；諸方為人解黏去縛，我這為人加繩加索了，送向深潭，待他自去理會。
示眾：主法之人，氣吞宇宙，為大法王。若是釋迦老子、達磨大師出來，也教伊叉手向我背後立地，直得寒毛卓堅毘陵資圣，徙凈居，慧之法嗣始自道也。
開堂日，乃曰：問話且止，直饒有傾湫之辯，倒岳之機，衲僧門下一點用不著。且佛未出世時，一事全無；我祖西來，便有許多建立。列剎相望，星分派列，以至今日，累及兒孫，遂使山僧於人天大眾前，無風起浪，向第二義門通個消息。語默該不盡底，彌亘大方；言詮說不及處，徧周沙界。通身是眼，覿面當機。電卷星馳，如何湊泊？有時一喝，生殺全威；有時一喝，佛祖莫辨；有時一喝，八面受敵；有時一喝，自救不了。且道那一喝是生殺全威？那一喝是佛祖莫辨？那一喝是八面受敵？那一喝是自救不了？若向這薦得，堪報不報之恩。脫或未然，山僧無夢說夢去也。
拈起拂子曰：還見麼？若見，被見刺所障。擊禪床曰：還聞麼？若聞，被聲麼別宮商。
牌次，總入，慧問：古人不出方丈，為甚麼卻去莊上吃油餈？
云：和尚放妙總過，妙總方敢通個消息。
慧曰：我放你過，你試道看。
云：妙總亦放和尚過。
慧曰：爭奈油餈何？總喝一喝而出，於是聲聞四方。
隆興改元，舍人張公孝祥來守是郡，以資壽挽開法。入院日，上堂曰：宗乘一唱，三藏絕詮；祖令當行，十方坐斷。二乘聞之怖走，十地到此猶疑，若是俊流，未言而諭。設使用移星換斗底手叚，猶是空拳，豈有實義？向上一路，千圣不傳，學者勞形，如猿捉影。靈山付囑，俯徇時機；演唱三乘，各隨根器。始於鹿野苑轉四諦法輪，度百千萬眾。山僧今日與此界他方乃佛乃祖、山河大地、草木叢林、現前四眾，各轉大法輪，交光相羅，如寶絲網。若一草一木不轉法輪，則不得名為轉大法輪。所以道：於一毫端現寶王剎，坐微塵轉大法輪。乘時於其中間作無量無邊廣大佛事，周遍法界。一為無量，無量為一，小中現大，大中現小，不動步游彌勒樓閣，不反聞入觀音普門，情與無情，性相平等，不是神通妙用，亦非法爾如然。於此倜儻分明，皇恩佛恩一時報足。且道如何是報恩一句？天高群象正，海闊百川朝。
上堂，舉：云門示眾云：十五日已前即不問；十五日已後道將一句來。自代云：日日是好日。乃曰：日日是好日，佛法世法盡周畢。不須特地覓幽玄，只管鉢盂兩度濕。
上堂：黃面老人橫說豎說，權說實說，法說喻說，建法幢，立宗旨，與後人作榜樣。為甚麼卻道始從鹿野苑，終至跋提河，於是二中間未嘗說一字？點檢將來，太似抱贓叫屈。山僧今日人事忙冗，且放過一著。便下座。
尼問：如何是奪人不奪境？
曰：野華開滿路，徧地是清香。
云：如何是奪境不奪人？
曰：茫茫宇宙人無數，幾個男兒是丈夫？
云：如何是人境俱不奪？
曰：處處綠楊堪系馬，家家門底透長安。
云：如何是人境兩俱奪？
曰：雪覆蘆華，舟橫斷岸。
人境已蒙師指示，向上宗乘事若何？總便打。
秦國夫人計氏法真。自寡處，屏去紛華，常蔬食，習有為法。因大慧遣謙禪者致問其子魏公，魏公留，謙以祖道誘之。
真一日問謙：徑山和尚尋常如何為人？
謙曰：和尚只教人看狗子無佛性及竹篦子話，只是不得下語，不得思量，不得向舉起處會，不得向開口處承當。狗子還有佛性也無？無。只恁麼教人看。真遂諦信，於中夜起坐，以前話究之，洞然無滯。
謙辭歸，真親書入道槩略，作數偈呈慧。其後曰：
終日看經文，如逢舊識人。
莫言頻有礙，一舉一回新。