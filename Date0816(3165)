詳夫實際凝空，啟玄樞於不二；權方孕道，演妙寶於無三。或顯敞鴻猷，高謝金輪之業；或密開沖最，俯贊玉璞之緒。咸欲清炎楚惠雨，蕩渠溺以慈津，指九有而會十空，徵八解而敷七覺，至哉赫矣，難得而名焉。
今此經者，含眾旨之大虛，綰群詮之天沼，理窮真俗之府，跡軼心言之外，杳神機而靡測，湛粹德而難思，變百億於足按，運三千於掌握，合蓋羅於萬像，彰塵岳之危浮。丈室總諸大眾；三、說因圓滿，從時廣嚴城有一菩薩，至便見此土無量功德妙寶莊嚴；四、利益圓滿，從當佛現此嚴凈土時，至于品末。
雖至一品，總皆是序，其初通分，諸經共有，為序義勝，獨得其名。眾者，徒眾，圣德眷屬輔翼之類。因者，所由，寶性獻蓋問佛菩薩嚴凈佛土，佛說二利為嚴凈因，發起正宗菩薩修治身土等行，故名說因。天人聞法，獲果不同，明此差別，名利益滿。
序圓滿中，文段有四，勝妙有二。文段四者：一、總顯己聞，如是我聞也；二、說法時節，一時；三、教主，薄伽梵；四、說經處，住廣嚴城庵羅衛林。勝妙二者：一、廣嚴城，勝余諸城故；二、庵羅林，勝余諸林故。其城寬大，已勝諸城，樓持莊飾，復妙余處，果園結實，已勝余園，常自衛之，顯法可重，表法義弘博，萬德莊嚴，契道果園，深可尊重，故有二圓滿也。