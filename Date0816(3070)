復次，憍尸迦！若善男子善女人等，為發無上菩提心者，說一切智若常若無常，說道相智、一切相智若常若無常；說一切智若樂若苦，說道相智、一切相智若樂若苦；說一切智若我若無我，說道相智、一切相智若我若無我；說一切智若凈若不凈，說道相智、一切相智若凈若不凈。若有能依如是等法修行靜慮，是行靜慮波羅蜜多。復作是說：行靜慮者，應求一切智若常若無常，應求道相智、一切相智若常若無常；應求一切智若樂若苦，應求道相智、一切相智若樂若苦；應求一切智若我若無我，應求道相智、一切相智若我若無我；應求一切智若凈若不凈，應求道相智、一切相智若凈若不凈。若有能求如是等法修行靜慮，是行靜慮波羅蜜多。
憍尸迦！若善男子善女人等，如是求一切智若常若無常，求道相智、一切相智若常若無常；求一切智若樂若苦，求道相智、一切相智若樂若苦；求一切智若我若無我，求道相智、一切相智若我若無我；求一切智若凈若不凈，求道相智、一切相智若凈若不凈。依此等法行靜慮者，我說名為行有所得相似靜慮波羅蜜多。憍尸迦！如前所說，當知皆是說有所得相似靜慮波羅蜜多。
復次，憍尸迦！若善男子善女人等，為發無上菩提心者，說一切陀羅尼門若常若無常，說一切三摩地門若常若無常；說一切陀羅尼門若樂若苦，說一切三摩地門若樂若苦；說一切陀羅尼門若我若無我，說一切三摩地門若我若無我；說一切陀羅尼門若凈若不凈，說一切三摩地門若凈若不凈。若有能依如是等法修行靜慮，是行靜慮波羅蜜多。復作是說：行靜慮者，應求一切陀羅尼門若常若無常，應求一切三摩地門若常若無常；應求一切陀羅尼門若樂若苦，應求一切三摩地門若樂若苦；應求一切陀羅尼門若我若無我，應求一切三摩地門若我若無我；應求一切陀羅尼門若凈若不凈，應求一切三摩地門若凈若不凈。若有能求如是等法修行靜慮，是行靜慮波羅蜜多。
憍尸迦！若善男子善女人等，如是求一切陀羅尼門若常若無常，求一切三摩地門若常若無常；求一切陀羅尼門若樂若苦，求一切三摩地門若樂若苦；求一切陀羅尼門若我若無我，求一切三摩地門若我若無我；求一切陀羅尼門若凈若不凈，求一切三摩地門若凈若不凈。依此等法行靜慮者，我說名為行有所得相似靜慮波羅蜜多。憍尸迦！如前所說，當知皆是說有所得相似靜慮波羅蜜多。
復次，憍尸迦！若善男子善女人等，為發無上菩提心者，說預流向預流果若常若無常，說一來向一來果、不還向不還果、阿羅漢向阿羅漢果若常若無常；說預流向預流果若樂若苦，說一來向一來果、不還向不還果、阿羅漢向阿羅漢果若樂若苦；說預流向預流果若我若無我，說一來向一來果、不還向不還果、阿羅漢向阿羅漢果若我若無我；說預流向預流果若凈若不凈，說一來向一來果、不還向不還果、阿羅漢向阿羅漢果若凈若不凈。若有能依如是等法修行靜慮，是行靜慮波羅蜜多。復作是說：行靜慮者，應求預流向預流果若常若無常，應求一來向乃至阿羅漢果若常若無常；應求預流向預流果若樂若苦，應求一來向乃至阿羅漢果若樂若苦；應求預流向預流果若我若無我，應求一來向乃至阿羅漢果若我若無我；應求預流向預流果若凈若不凈，應求一來向乃至阿羅漢果若凈若不凈。若有能求如是等法修行靜慮，是行靜慮波羅蜜多。
憍尸迦！若善男子善女人等，如是求預流向預流果若常若無常，求一來向乃至阿羅漢果若常若無常；求預流向預流果若樂若苦，求一來向乃至阿羅漢果若樂若苦；求預流向預流果若我若無我，求一來向乃至阿羅漢果若我若無我；求預流向預流果若凈若不凈，求一來向乃至阿羅漢果若凈若不凈。依此等法行靜慮者，我說名為行有所得相似靜慮波羅蜜多。憍尸迦！如前所說，當知皆是說有所得相似靜慮波羅蜜多。
復次，憍尸迦！若善男子善女人等，為發無上菩提心者，說一切獨覺菩提若常若無常，說一切獨覺菩提若樂若苦，說一切獨覺菩提若我若無我，說一切獨覺菩提若凈若不凈。若有能依如是等法修行靜慮，是行靜慮波羅蜜多。復作是說：行靜慮者，應求一切獨覺菩提若常若無常，應求一切獨覺菩提若樂若苦，應求一切獨覺菩提若我若無我，應求一切獨覺菩提若凈若不凈。若有能求如是等法修行靜慮，是行靜慮波羅蜜多。
憍尸迦！若善男子善女人等，如是求一切獨覺菩提若常若無常，求一切獨覺菩提若樂若苦，求一切獨覺菩提若我若無我，求一切獨覺菩提若凈若不凈。依此等法行靜慮者，我說名為行有所得相似靜慮波羅蜜多。憍尸迦！如前所說，當知皆是說有所得相似靜慮波羅蜜多。
復次，憍尸迦！若善男子善女人等，為發無上菩提心者，說一切菩薩摩訶薩行若常若無常，說一切菩薩摩訶薩行若樂若苦，說一切菩薩摩訶薩行若我若無我，說一切菩薩摩訶薩行若凈若不凈。若有能依如是等法修行靜慮，是行靜慮波羅蜜多。復作是說：行靜慮者，應求一切菩薩摩訶薩行若常若無常，應求一切菩薩摩訶薩行若樂若苦，應求一切菩薩摩訶薩行若我若無我，應求一切菩薩摩訶薩行若凈若不凈。若有能求如是等法修行靜慮，是行靜慮波羅蜜多。
憍尸迦！若善男子善女人等，如是求一切菩薩摩訶薩行若常若無常，求一切菩薩摩訶薩行若樂若苦，求一切菩薩摩訶薩行若我若無我，求一切菩薩摩訶薩行若凈若不凈。依此等法行靜慮者，我說名為行有所得相似靜慮波羅蜜多。憍尸迦！如前所說，當知皆是說有所得相似靜慮波羅蜜多。
復次，憍尸迦！若善男子善女人等，為發無上菩提心者，說諸佛無上正等菩提若常若無常，說諸佛無上正等菩提若樂若苦，說諸佛無上正等菩提若我若無我，說諸佛無上正等菩提若凈若不凈。若有能依如是等法修行靜慮，是行靜慮波羅蜜多。復作是說：行靜慮者，應求諸佛無上正等菩提若常若無常，應求諸佛無上正等菩提若樂若苦，應求諸佛無上正等菩提若我若無我，應求諸佛無上正等菩提若凈若不凈。若有能求如是等法修行靜慮，是行靜慮波羅蜜多。
憍尸迦！若善男子善女人等，如是求諸佛無上正等菩提若常若無常，求諸佛無上正等菩提若樂若苦，求諸佛無上正等菩提若我若無我，求諸佛無上正等菩提若凈若不凈。依此等法行靜慮者，我說名為行有所得相似靜慮波羅蜜多。憍尸迦！如前所說，當知皆是說有所得相似靜慮波羅蜜多。
時天帝釋復白佛言：世尊！云何諸善男子善女子等，說有所得精進波羅蜜多名說相似精進波羅蜜多？
佛言：憍尸迦！若善男子善女人等，為發無上菩提心者，說色若常若無常，說受想行識若常若無常；說色若樂若苦，說受想行識若樂若苦；說色若我若無我，說受想行識若我若無我；說色若凈若不凈，說受想行識若凈若不凈。若有能依如是等法修行精進，是行精進波羅蜜多。復作是說：行精進者，應求色若常若無常，應求受想行識若常若無常；應求色若樂若苦，應求受想行識若樂若苦；應求色若我若無我，應求受想行識若我若無我；應求色若凈若不凈，應求受想行識若凈若不凈。若有能求如是等法修行精進，是行精進波羅蜜多。
憍尸迦！若善男子善女人等，如是求色若常若無常，求受想行識若常若無常；求色若樂若苦，求受想行識若樂若苦；求色若我若無我，求受想行識若我若無我；求色若凈若不凈，求受想行識若凈若不凈。依此等法行精進者，我說名為行有所得相似精進波羅蜜多。憍尸迦！如前所說，當知皆是說有所得相似精進波羅蜜多。
復次，憍尸迦！若善男子善女人等，為發無上菩提心者，說眼處若常若無常，說耳鼻舌身意處若常若無常；說眼處若樂若苦，說耳鼻舌身意處若樂若苦；說眼處若我若無我，說耳鼻舌身意處若我若無我；說眼處若凈若不凈，說耳鼻舌身意處若凈若不凈。若有能依如是等法修行精進，是行精進波羅蜜多。復作是說：行精進者，應求眼處若常若無常，應求耳鼻舌身意處若常若無常；應求眼處若樂若苦，應求耳鼻舌身意處若樂若苦；應求眼處若我若無我，應求耳鼻舌身意處若我若無我；應求眼處若凈若不凈，應求耳鼻舌身意處若凈若不凈。若有能求如是等法修行精進，是行精進波羅蜜多。
憍尸迦！若善男子善女人等，如是求眼處若常若無常，求耳鼻舌身意處若常若無常；求眼處若樂若苦，求耳鼻舌身意處若樂若苦；求眼處若我若無我，求耳鼻舌身意處若我若無我；求眼處若凈若不凈，求耳鼻舌身意處若凈若不凈。依此等法行精進者，我說名為行有所得相似精進波羅蜜多。憍尸迦！如前所說，當知皆是說有所得相似精進波羅蜜多。
復次，憍尸迦！若善男子善女人等，為發無上菩提心者，說色處若常若無常，說聲香味觸法處若常若無常；說色處若樂若苦，說聲香味觸法處若樂若苦；說色處若我若無我，說聲香味觸法處若我若無我；說色處若凈若不凈，說聲香味觸法處若凈若不凈。若有能依如是等法修行精進，是行精進波羅蜜多。復作是說：行精進者，應求色處若常若無常，應求聲香味觸法處若常若無常；應求色處若樂若苦，應求聲香味觸法處若樂若苦；應求色處若我若無我，應求聲香味觸法處若我若無我；應求色處若凈若不凈，應求聲香味觸法處若凈若不凈。若有能求如是等法修行精進，是行精進波羅蜜多。
憍尸迦！若善男子善女人等，如是求色處若常若無常，求聲香味觸法處若常若無常；求色處若樂若苦，求聲香味觸法處若樂若苦；求色處若我若無我，求聲香味觸法處若我若無我；求色處若凈若不凈，求聲香味觸法處若凈若不凈。依此等法行精進者，我說名為行有所得相似精進波羅蜜多。憍尸迦！如前所說，當知皆是說有所得相似精進波羅蜜多。
復次，憍尸迦！若善男子善女人等，為發無上菩提心者，說眼界若常若無常，說色界、眼識界及眼觸、眼觸為緣所生諸受若常若無常；說眼界若樂若苦，說色界、眼識界及眼觸、眼觸為緣所生諸受若樂若苦；說眼界若我若無我，說色界、眼識界及眼觸、眼觸為緣所生諸受若我若無我；說眼界若凈若不凈，說色界、眼識界及眼觸、眼觸為緣所生諸受若凈若不凈。若有能依如是等法修行精進，是行精進波羅蜜多。復作是說：行精進者，應求眼界若常若無常，應求色界乃至眼觸為緣所生諸受若常若無常；應求眼界若樂若苦，應求色界乃至眼觸為緣所生諸受若樂若苦；應求眼界若我若無我，應求色界乃至眼觸為緣所生諸受若我若無我；應求眼界若凈若不凈，應求色界乃至眼觸為緣所生諸受若凈若不凈。若有能求如是等法修行精進，是行精進波羅蜜多。
憍尸迦！若善男子善女人等，如是求眼界若常若無常，求色界乃至眼觸為緣所生諸受若常若無常；求眼界若樂若苦，求色界乃至眼觸為緣所生諸受若樂若苦；求眼界若我若無我，求色界乃至眼觸為緣所生諸受若我若無我；求眼界若凈若不凈，求色界乃至眼觸為緣所生諸受若凈若不凈。依此等法行精進者，我說名為行有所得相似精進波羅蜜多。憍尸迦！如前所說，當知皆是說有所得相似精進波羅蜜多。
復次，憍尸迦！若善男子善女人等，為發無上菩提心者，說耳界若常若無常，說聲界、耳識界及耳觸、耳觸為緣所生諸受若常若無常；說耳界若樂若苦，說聲界、耳識界及耳觸、耳觸為緣所生諸受若樂若苦；說耳界若我若無我，說聲界、耳識界及耳觸、耳觸為緣所生諸受若我若無我；說耳界若凈若不凈，說聲界、耳識界及耳觸、耳觸為緣所生諸受若凈若不凈。若有能依如是等法修行精進，是行精進波羅蜜多。復作是說：行精進者，應求耳界若常若無常，應求聲界乃至耳觸為緣所生諸受若常若無常；應求耳界若樂若苦，應求聲界乃至耳觸為緣所生諸受若樂若苦；應求耳界若我若無我，應求聲界乃至耳觸為緣所生諸受若我若無我；應求耳界若凈若不凈，應求聲界乃至耳觸為緣所生諸受若凈若不凈。若有能求如是等法修行精進，是行精進波羅蜜多。
憍尸迦！若善男子善女人等，如是求耳界若常若無常，求聲界乃至耳觸為緣所生諸受若常若無常；求耳界若樂若苦，求聲界乃至耳觸為緣所生諸受若樂若苦；求耳界若我若無我，求聲界乃至耳觸為緣所生諸受若我若無我；求耳界若凈若不凈，求聲界乃至耳觸為緣所生諸受若凈若不凈。依此等法行精進者，我說名為行有所得相似精進波羅蜜多。憍尸迦！如前所說，當知皆是說有所得相似精進波羅蜜多。
復次，憍尸迦！若善男子善女人等，為發無上菩提心者，說鼻界若常若無常，說香界、鼻識界及鼻觸、鼻觸為緣所生諸受若常若無常；說鼻界若樂若苦，說香界、鼻識界及鼻觸、鼻觸為緣所生諸受若樂若苦；說鼻界若我若無我，說香界、鼻識界及鼻觸、鼻觸為緣所生諸受若我若無我；說鼻界若凈若不凈，說香界、鼻識界及鼻觸、鼻觸為緣所生諸受若凈若不凈。若有能依如是等法修行精進，是行精進波羅蜜多。復作是說：行精進者，應求鼻界若常若無常，應求香界乃至鼻觸為緣所生諸受若常若無常；應求鼻界若樂若苦，應求香界乃至鼻觸為緣所生諸受若樂若苦；應求鼻界若我若無我，應求香界乃至鼻觸為緣所生諸受若我若無我；應求鼻界若凈若不凈，應求香界乃至鼻觸為緣所生諸受若凈若不凈。若有能求如是等法修行精進，是行精進波羅蜜多。
憍尸迦！若善男子善女人等，如是求鼻界若常若無常，求香界乃至鼻觸為緣所生諸受若常若無常；求鼻界若樂若苦，求香界乃至鼻觸為緣所生諸受若樂若苦；求鼻界若我若無我，求香界乃至鼻觸為緣所生諸受若我若無我；求鼻界若凈若不凈，求香界乃至鼻觸為緣所生諸受若凈若不凈。依此等法行精進者，我說名為行有所得相似精進波羅蜜多。憍尸迦！如前所說，當知皆是說有所得相似精進波羅蜜多。
復次，憍尸迦！若善男子善女人等，為發無上菩提心者，說舌界若常若無常，說味界、舌識界及舌觸、舌觸為緣所生諸受若常若無常；說舌界若樂若苦，說味界、舌識界及舌觸、舌觸為緣所生諸受若樂若苦；說舌界若我若無我，說味界、舌識界及舌觸、舌觸為緣所生諸受若我若無我；說舌界若凈若不凈，說味界、舌識界及舌觸、舌觸為緣所生諸受若凈若不凈。若有能依如是等法修行精進，是行精進波羅蜜多。復作是說：行精進者，應求舌界若常若無常，應求味界乃至舌觸為緣所生諸受若常若無常；應求舌界若樂若苦，應求味界乃至舌觸為緣所生諸受若樂若苦；應求舌界若我若無我，應求味界乃至舌觸為緣所生諸受若我若無我；應求舌界若凈若不凈，應求味界乃至舌觸為緣所生諸受若凈若不凈。若有能求如是等法修行精進，是行精進波羅蜜多。
憍尸迦！若善男子善女人等，如是求舌界若常若無常，求味界乃至舌觸為緣所生諸受若常若無常；求舌界若樂若苦，求味界乃至舌觸為緣所生諸受若樂若苦；求舌界若我若無我，求味界乃至舌觸為緣所生諸受若我若無我；求舌界若凈若不凈，求味界乃至舌觸為緣所生諸受若凈若不凈。依此等法行精進者，我說名為行有所得相似精進波羅蜜多。憍尸迦！如前所說，當知皆是說有所得相似精進波羅蜜多。
復次，憍尸迦！若善男子善女人等，為發無上菩提心者，說身界若常若無常，說觸界、身識界及身觸、身觸為緣所生諸受若常若無常；說身界若樂若苦，說觸界、身識界及身觸、身觸為緣所生諸受若樂若苦；說身界若我若無我，說觸界、身識界及身觸、身觸為緣所生諸受若我若無我；說身界若凈若不凈，說觸界、身識界及身觸、身觸為緣所生諸受若凈若不凈。若有能依如是等法修行精進，是行精進波羅蜜多。復作是說：行精進者，應求身界若常若無常，應求觸界乃至身觸為緣所生諸受若常若無常；應求身界若樂若苦，應求觸界乃至身觸為緣所生諸受若樂若苦；應求身界若我若無我，應求觸界乃至身觸為緣所生諸受若我若無我；應求身界若凈若不凈，應求觸界乃至身觸為緣所生諸受若凈若不凈。若有能求如是等法修行精進，是行精進波羅蜜多。
憍尸迦！若善男子善女人等，如是求身界若常若無常，求觸界乃至身觸為緣所生諸受若常若無常；求身界若樂若苦，求觸界乃至身觸為緣所生諸受若樂若苦；求身界若我若無我，求觸界乃至身觸為緣所生諸受若我若無我；求身界若凈若不凈，求觸界乃至身觸為緣所生諸受若凈若不凈。依此等法行精進者，我說名為行有所得相似精進波羅蜜多。憍尸迦！如前所說，當知皆是說有所得相似精進波羅蜜多。
復次，憍尸迦！若善男子善女人等，為發無上菩提心者，說意界若常若無常，說法界、意識界及意觸、意觸為緣所生諸受若常若無常；說意界若樂若苦，說法界、意識界及意觸、意觸為緣所生諸受若樂若苦；說意界若我若無我，說法界、意識界及意觸、意觸為緣所生諸受若我若無我；說意界若凈若不凈，說法界、意識界及意觸、意觸為緣所生諸受若凈若不凈。若有能依如是等法修行精進，是行精進波羅蜜多。復作是說：行精進者，應求意界若常若無常，應求法界乃至意觸為緣所生諸受若常若無常；應求意界若樂若苦，應求法界乃至意觸為緣所生諸受若樂若苦；應求意界若我若無我，應求法界乃至意觸為緣所生諸受若我若無我；應求意界若凈若不凈，應求法界乃至意觸為緣所生諸受若凈若不凈。若有能求如是等法修行精進，是行精進波羅蜜多。
憍尸迦！若善男子善女人等，如是求意界若常若無常，求法界乃至意觸為緣所生諸受若常若無常；求意界若樂若苦，求法界乃至意觸為緣所生諸受若樂若苦；求意界若我若無我，求法界乃至意觸為緣所生諸受若我若無我；求意界若凈若不凈，求法界乃至意觸為緣所生諸受若凈若不凈。依此等法行精進者，我說名為行有所得相似精進波羅蜜多。憍尸迦！如前所說，當知皆是說有所得相似精進波羅蜜多。
復次，憍尸迦！若善男子善女人等，為發無上菩提心者，說地界若常若無常，說水火風空識界若常若無常；說地界若樂若苦，說水火風空識界若樂若苦；說地界若我若無我，說水火風空識界若我若無我；說地界若凈若不凈，說水火風空識界若凈若不凈。若有能依如是等法修行精進，是行精進波羅蜜多。復作是說：行精進者，應求地界若常若無常，應求水火風空識界若常若無常；應求地界若樂若苦，應求水火風空識界若樂若苦；應求地界若我若無我，應求水火風空識界若我若無我；應求地界若凈若不凈，應求水火風空識界若凈若不凈。若有能求如是等法修行精進，是行精進波羅蜜多。
憍尸迦！若善男子善女人等，如是求地界若常若無常，求水火風空識界若常若無常；求地界若樂若苦，求水火風空識界若樂若苦；求地界若我若無我，求水火風空識界若我若無我；求地界若凈若不凈，求水火風空識界若凈若不凈。依此等法行精進者，我說名為行有所得相似精進波羅蜜多。憍尸迦！如前所說，當知皆是說有所得相似精進波羅蜜多。
復次，憍尸迦！若善男子善女人等，為發無上菩提心者，說無明若常若無常，說行、識、名色、六處、觸、受、愛、取、有、生、老死愁嘆苦憂惱若常若無常；說無明若樂若苦，說行、識、名色、六處、觸、受、愛、取、有、生、老死愁嘆苦憂惱若樂若苦；說無明若我若無我，說行、識、名色、六處、觸、受、愛、取、有、生、老死愁嘆苦憂惱若我若無我；說無明若凈若不凈，說行、識、名色、六處、觸、受、愛、取、有、生、老死愁嘆苦憂惱若凈若不凈。若有能依如是等法修行精進，是行精進波羅蜜多。復作是說：行精進者，應求無明若常若無常，應求行乃至老死愁嘆苦憂惱若常若無常；應求無明若樂若苦，應求行乃至老死愁嘆苦憂惱若樂若苦；應求無明若我若無我，應求行乃至老死愁嘆苦憂惱若我若無我；應求無明若凈若不凈，應求行乃至老死愁嘆苦憂惱若凈若不凈。若有能求如是等法修行精進，是行精進波羅蜜多。
憍尸迦！若善男子善女人等，如是求無明若常若無常，求行乃至老死愁嘆苦憂惱若常若無常；求無明若樂若苦，求行乃至老死愁嘆苦憂惱若樂若苦；求無明若我若無我，求行乃至老死愁嘆苦憂惱若我若無我；求無明若凈若不凈，求行乃至老死愁嘆苦憂惱若凈若不凈。依此等法行精進者，我說名為行有所得相似精進波羅蜜多。憍尸迦！如前所說，當知皆是說有所得相似精進波羅蜜多。