此之記題，乃用三別，以揀三通，謂通記別記、通印別印、通傳別傳也。
通、別記者，如四明光明拾遺等、柏庭仁王神寶等，皆稱為記，故通；光明拾遺非仁王神寶等，故別。今以心印之別，冠於此通之上，乃顯此記別從心印以受稱也。
通、別印者，如小乘無常、無我、寂滅，大乘一實相，皆稱為印，故通；大乘一印，非小乘三印等，故別。今以佛心之別，冠於此通之上，乃顯此印從一心實相而受稱也。
通、別傳者，如達摩、賢首等，故別。今以天臺之別，冠於此通之上，乃顯此傳別從天臺而受稱焉。故云天臺傳佛心印記。
天臺佛心之旨，其義云何？佛雖無心，而無不心，乃以三智為心也。須知今家言佛心者，非敻指真心為佛心，乃指現前介爾一念妄心當體即是佛心。以一念具足百界千如，即空、假、中故。又復應知，今家云直指妄心是佛心者，乃對乎佛界之真，通說九界為妄，別而言之，應云直指地獄心是佛心，乃至天心是佛心，聲聞心是佛心，乃至菩薩心是佛心。
又復此順題中云佛心，故從對待顯妙，云一切心是佛心；若絕待顯妙，應云直指地獄心是地獄心，乃至天心是天心，聲聞心是聲聞心，乃至菩薩心是菩薩心。
又復此亦順題中云心印，故舍別從總，云一切心是一切心；若從別者，應云直指地獄色是佛色，地獄色是地獄色，乃至菩薩色是佛色，菩薩色是菩薩色。受想行識、根塵識三，莫不如是。蓋修惡即是性惡，性惡融通，無法不趣，任運攝得佛界性善故也。若爾，題中何得偏稱心印？以妙玄云：佛法太高，眾生太廣，初心為難，心佛及眾生，是三無差別，觀心則易。今順妙玄，去難就易，故以心印為題。以三無差別故，任運攝得佛及眾生色、心、依、正等。
佛以此心印定一切諸法相相皆實，煩惱即菩提，生死即涅盤，傳之於迦葉，迦葉一十三傳至於龍樹，龍樹一十七傳至於四明法智，此天臺傳佛心印之跡也。具如記中所出。
或曰：天臺、賢首立宗，雖別佛之心印，義乃攸同。若其異者，則不得云佛之心印是一實相也。故知今人自生彼我耳。
對云：佛之心印果一無二，良由傳者所得不同，故法華聲聞未蒙開顯之先，孰不自謂與菩薩同入法性，豈聲聞所入同菩薩所入？蓋從自計未入謂入爾。如他宗，敻以真心為佛心，今家則直以妄心為佛心，此其所以不同也。既一不同，則彼反加謬斥，疑誤後學，而是彼非此，又豈容其不辨哉？故知今之所記為樹圓宗，匪關人我。永嘉云：圓頓教，弗人情，有疑不決直須爭。此天臺傳佛心印記之所以作也。
二、述人。
述者，記其所聞，述天臺受授之道，謙而不敢稱作也。師得法於云夢允師，為南屏八代之的裔，四明九世之玄孫，嘗撰凈土境觀及此記，最為精確，并入大藏。其氏族等未詳，更俟檢討。
三、正文三：初、明傳佛心印之本二：初、明諦觀性體二：初、直標性具以明理本二：初、略援祖誥以立心印之體。
只一具字，彌顯今宗。以性具善，他師亦知，具惡緣、了，他皆莫測。
此之六句，共二十四字，語本出四明尊者觀音玄義記中。玄義乃天臺大師釋法華經普門品題，未入經文，先立五重玄義以釋品題，用十義以通其意。十義者：一、人法；二、慈悲；三、福慧；四、真應；五、藥珠；六、冥顯；七、權實；八、本跡；九、緣了；十、智斷。至第九、簡緣、了中，大師設問云：緣、了既有性德善，亦有性德惡否？自答云：具。此一具字，乃吾大師掀翻如來藏海，涌出摩尼寶珠。得之者，不惟喜雨寶穰穰，亦以見體圓瑩徹。故法智大師一見乎此，即稱揚贊美，對眾宣弘而曰：只一具字，彌顯今宗。以性具善，他師亦知，具惡緣、了，他皆莫測。而我虎溪大師深悟此宗，傳佩心印，欲以此道，轉以悟人，筆述此記，以弘頓教。是以開宗明義即拈出此章，以為心印之體，而曰只一具字，彌顯今宗等，可謂善乎記述者也。
言今宗者，天臺圓宗也，有二：一、對古言今；二、對他言今。古者，天臺之先，光宅等諸家也；他者，天臺已後，賢首、慈恩等諸家也。自佛法東流震旦，諸家判教立宗，或是西來圣賢，或是此方英哲，孰不謂被犀堅之鎧，握龍泉之劍，而獨振寰中？若求其有教以為之說，離暗證之譏，有觀以為之行，無循文之失。舍天臺則難能，故以圓宗而自許，非自譽也，深有所以也。
所以者何？所謂只一具字，若不論具，則全無所以，烏足以稱圓？又與夫藏、通、別之有教觀者，何以異乎？是故今家稱圓，功在性具。教得此故，圓頓；觀得此故，無作，故曰彌顯。是以宗其教而為之說者，說而無說；依其觀而為之行者，行而無行。無說而說，是為真說；行而無行，是為妙行。自行化他，能事畢矣。得不謂天臺之道，大有功於如來滅度之後者乎？
或曰：若天臺以性具稱圓者，如他宗，誰不云圓家以性具為宗耶？若然，又何獨貴於天臺？
故釋之云：誠如所言。他師果亦云：圓家以性具為宗也。然不知他家云性具者，只知性具善也，特天臺之少分耳。蓋天臺之言具者，有性善焉、性惡焉。於善惡中各有正與緣、了。故法華云諸法實相。諸法，即十法界也。佛界十如，是性善緣、了；九界十如，是性惡緣、了。實相，是性善性惡。正因如此，十界善惡不論凡圣，現前一念之心，法爾具足，他宗諸師何嘗道及？故云莫測。以不測故，故聞之者以謂惡駭天下，狂而不信。此齊東野人也，烏足以語道哉？
二、略釋性具以顯圓頓之教六：初、通顯圓頓。
是知今家性具之功，功在性惡。若無性惡，必須破九界修惡，顯佛界性善，是為緣理斷九，非今所論。
他宗既莫測具惡緣、了，故雖知具善，不得稱圓，反顯今家性具之功，功在性惡，故得云只一具字，彌顯今家也。夫何故以若無性惡，必須破九界修惡，顯佛界性善？不足以稱圓矣。是以今家所明性具三因善惡：正因是一，性善惡緣、了屬二修。二雖修成，元是本具。一雖性具，全體起修，故九法界起修惡時，是全性惡。起修既性起，則全修在性，性惡融通，任運攝得佛界。而此修惡即是妙事，正屬所顯，豈屬所破？故不須緣理以斷九也。若不論乎性惡者，則九界修惡非從性起，非性之惡定須破斷，離邊之中必須別緣，正是他家歷別之義，故曰非今所論。
二、正引教部。
故止觀所明十乘妙觀，觀於陰等十境、三障、四魔，一一皆成圓妙三諦。此乃發心立行之體格，豈有圓頓更過於此？
此引今家性具成功，教部而證成也。止觀者，摩訶止觀也。十乘妙觀者，一、觀不思議境；二、真正發菩提心；三、善巧安心止觀；乃至第十、離法愛。此能觀之觀也。陰等十境者，陰入、煩惱、病患、業相、魔事、禪定、諸見、上慢、二乘、菩薩。此所觀之境也。
三障、四魔者，三障，即陰入、病患二境，屬報障；煩惱、諸見、上慢三境，屬煩惱障；業相、魔事、禪定、二乘、菩薩五境，屬業障。四魔，即陰入、業相、禪定、二乘、菩薩五境，屬陰魔；煩惱、諸見、上慢三境，屬煩惱魔；病患境，屬死魔；魔事境，屬天魔也。
此十境、三障、四魔即九界修惡。何者？陰等八境，即六凡法界。二乘一境，即聲聞、辟支二法界；菩薩一境，即菩薩法界。
言一一皆成圓妙三諦者，正由今家有性惡之功故，不破九界修惡，直以十乘能觀妙觀，體達所觀十境、三障、四魔九界修惡，當體即是性惡，性惡融通，無法不趣，任運攝得佛界性善。故陰等十境，一一皆成圓妙三諦。
蓋性善惡正因即中道第一義諦，性善惡了因即真諦，性善惡緣因即俗諦。此三因、三諦，舉一即三，故圓言三即一。故妙圓家行人，凡發心立行，莫不以此為大體，莫不以此為綱格，故曰此乃發心立行之體格。夫以此而為體格，則三障、四魔無有遺法，圓妙三諦當體圓成，故曰豈有圓頓更過於此。
嗚呼！天臺妙教成功之若是，圓且頓也。而云只一具字，彌顯今宗，信不誣矣。
三、的觀心要二：初、總無明心。
初心修觀，必先內心，故於三科，揀卻界、入，復於五陰，又除前四，的取識陰為所觀境，如去丈就尺，去尺就寸，是為總無明心。
此以易觀而釋或者之妨也。前明十乘妙觀觀於陰等十境，須知一是現前所觀之境，九是未得入位，未來所發宿習之境，故今但以三科而釋。
或曰：止觀明所觀之境，既有陰、入、界三，何得只以現前一念識心為所觀耶？故釋之云必先內心也。蓋陰、入、界三，多是生法，生法太廣，初心為難，三無差別，觀心則易，故於三科，唯取陰境。陰境有五，仍復為寬，復於五陰，又除前四，的取識陰為所觀境，喻如去丈就尺，去尺就寸。以此識陰近而復要，最為易觀，即眾生日用根塵相對一念心也。
言是為總無明心者，六、七、八識皆屬無明，麤、細雖殊，不出一念，故此一念，得稱為總。故此八識，觀前前者，必具後後；觀後後者，不具前前。如人觀波，必觀於水；若觀靜水，必不觀波也。
二、就總明別。
若就總明別，即第六識。如伐樹得根，灸病得穴，千枝百病自然消殞。
言就總明別，即第六識者，以七、八兩識雖在其中，據現前麤淺易見，則第六者，偏當其稱。茍行人用微妙觀，以此而為所觀，則不久任運轉八識以成四智，故云如伐樹得根，灸病得穴，千枝百病自然消殞。何以故？蓋此一念是為總無明心。雖觀一識，未嘗不以三識為觀，未嘗不以三識為境，故不惟秪破見思，而塵沙、無明隨其功著，任運皆破。此言的取識陰為所觀境，成功之妙如此。
四、例余一心。
若不入者，然後歷余一心，例余陰、入，乃至九境待發方觀，不發不觀，莫不咸爾。
若於此六識境不得入者，當知此法非是便宜，應須改轍，以從善道，故曰然後歷余一心，例余陰、入。余一心者，受、想、行三陰也。例余陰、入者，色陰及十二入也。
乃至九境待發方觀，不發不觀者，前一境其猶禮樂，後九境其猶征伐。禮樂施之於太平，故陰、入境不待發而先觀；征伐行之於離亂，故後九境必待起，不得已而後觀也。
須知此十境者，非唯識陰是總無明心，而余一心，乃至九境悉可稱總。若能隨其所行所發，用微妙觀而觀之，一一皆如伐樹得根，灸病得穴，千枝百病自然消殞，故曰莫不咸爾。
五、結成功能。
方顯九界、三道]一點在上，不同點水之縱。蓋上一點，喻法身德。，故曰若縱，亦不成伊。下之二點，喻般若、解脫二德。雖二點在下，以有上之一點在，故不同烈火之橫。此又以喻復釋於喻也。
摩醯首羅，色界天主，三頭六臂，身騎白牛，面上三目，一目在上，二目在下，形類伊字。我亦如是，合法也。
解脫之法亦非涅盤等者，所謂直法身非法身，法身必具般若、解脫；直般若非般若，般若必具法身、解脫；直解脫非解脫，解脫必具法身、般若。若直有一法，性不具三，則非真涅盤也。然而理雖各具，茍三法各異，如三人各稱帝王，各不相收，亦非大涅盤也。
此大般涅盤與今文合者，在性體三千，則三千即中，正因佛性，屬法身德；三千即空，了因佛性，屬般若德；三千即假，緣因佛性，屬解脫德。轉為所觀妙境，則正因法身為中諦，了因般若為真諦，緣因解脫為俗諦。若起為能觀妙觀，則正因法身為中觀，了因般若為空觀，緣因解脫為假觀。
在三性、三諦，則全性以起修，是為性中具修；在三觀，則全修而在性，是為修中具性。莫不直法身非法身，法身必具般若、解脫等。夫三觀源流根本厥妙若此，天臺以此而為傳心妙印，豈無故哉？
二、明圓融三觀二：初、結前生後。
今就能觀，論乎三觀，所觀即是三諦。
上之所論圓融三諦，約三因言，性中有修，修中有性，則知修性本自圓成。但此心印未傳一切眾生，終日在性，亦終日起修，以其迷故，不覺不知。今佛如來出興於世，開而示之，使之悟入。既悟之後，即稱性而觀，絕待而照。於無能所中，不妨立乎能觀、所觀，蓋就一性之中所具正因。三千即中，本有所觀妙境者，立乎三諦所具了因；三千即空，名為能觀妙觀者，立乎三觀觀成惑破之後；三千即假者，名為果上解脫大用也。
二、正明三觀四：初、約不次而次明三觀三：初、空觀。
言三觀者，以即空故，破染礙情，一相不立，顯此三千同一性故。一切即一，方能同居一念，派之彌合，故如眾珠咸趣一珠，畢竟清凈，非斷無空。
言以即空故，破染礙情等者，且指何境為即空耶？須知今家三觀所觀之境最寬，有佛法焉，眾生法焉，心法焉？大師云：佛法太高，眾生太廣，初心為難，心佛及眾生，是三無差別，觀心則易。故前引摩訶止觀初心修觀，必先內心，故於三科，揀卻界、入，復於五陰，又除前四，的取識陰為所觀境。
今云以即空故，破染礙情者，正指現前日用根塵相對，一念心起即第六識心，此之識心名為人心。雖是人心，能隨染凈緣，具造十法界。故前約此論乎三千即空、假、中，大師於是直指人心，見性成佛。見性者，見此三千即空、假、中之性也。成佛者，成此三千即空、假、中佛也。若異此而求，早又曲之了矣。
今文所指即空，蓋約次第，且就一隅而說。言即空者，蓋此一念三千即是真諦，泯一切法。方其觀此真諦之時，猶如杲日當天，無幽不燭，亦如紅爐點雪，觸著銷熔。誠能如此照了，則向之能隨染緣造九法界者，豁然消殞。故即空故，破染礙情，蓋眾生理即之佛，法爾如斯。大師云：雖昏盲倒惑，其理存焉。此之謂也。
世人若欲自了生死，成無相佛，只須於此一觀截斷，更不必又談假、中。世間稱為空宗，未必能了乎此，即以此而當之可也。
下去又云一相不立等，不過顯發空觀中微妙義理，亦釋以明之。蓋既以空觀為主，則空現而三千隱故，一相不立。而云不立者，非若斷無，秪顯此三千同一相故。而三千一切即一，方能同居一念，亦秪一念為空。既一切即一，豈不即之三觀，在因總名一心，派之在六根圓通，在果名為佛之知見，然有開、示、悟、入四位之不同。若欲究盡，惟在諸佛，故曰惟佛與佛乃能究盡。
又曰：假使滿世間，皆如舍利弗，盡思共度量，不能測佛智。正使滿十方，皆如舍利弗，及余諸弟子，亦滿十方剎，盡思共度量，亦復不能知。此言聲聞之智若舍利弗者，既惟得一偏空之智，以灰身滅智為究竟，於一心三觀，一空一切空者，了無交涉，故不能知少分也。
又曰：辟支佛利智，無漏最後身，亦滿十方界，其數如竹林，斯等共一心，於億無量劫，欲思佛實智，莫能知少分。此亦以偏空之智，雖正習俱斷，勝於聲聞，亦於一心三觀，一空一切空者，了無交涉，故曰稻麻二乘不知斯義也。
又曰：新發意菩薩，供養無數佛，了達諸義趣，又能善說法，如稻麻竹葦，充滿十方界，一心以妙智，於河沙劫，咸皆共思惟，不能知佛智。此言新發意菩薩以出假之智了達義趣，善說法要，雖勝二乘，既不能了達三觀之智，一假一切假，故不能知一心三觀權實相即之佛智也。
又曰：不退諸菩薩，其數如沙，一心共思求，亦復不能知。此以別教菩薩修但中之智，雖登三種不退之位，既不能知圓融三觀，舉一即三，言三即一，一中一切中，無真無假而不中之旨，故雖一心共思求，亦復不能知也。
此皆約心之勝劣，知與不知為言，初不以地位高下為論。譬如朝廷設官分職，則諸生俱步後塵，至於戰勝棘圍，則宿仕亦謙先輩。所以圓人初心佛贊，以為頻伽在&#;，聲逾眾鳥，太子處胎，貴壓群臣者，蓋得悟乎此也。
四、明此旨的在法華。
如此三千，通依諸部，的在法華。蓋由昔經：一、有兼帶之過；二、有隔偏之失。今經非但純一無雜，復能開麤即妙，題稱妙法，良在茲焉。
通依諸部者，如前所說，在諸大乘，立名不同：一、依華嚴，能隨染凈緣，遂分十法界；二、依法華，諸法實相；三、依涅盤，闡提、善人二人俱有性善性惡三因。
一、依請觀音，單名毒害，通依雖然如此，若論正意，則的在法華。蓋由昔經所談雖妙，奈何墮於二偏，即有：一、兼帶之過；二、有隔偏之失。正以華嚴不惟有兼別教三觀，以明圓頓三觀之過，兼之圓頓永與別教相隔之失。方等諸經則對偏觀以明圓觀，般若諸經則帶偏觀以明圓觀。如是二時，亦莫不圓與偏隔。具在維摩等諸經中說，茲不繁引。
今經欲令眾生開、示、悟、入佛之知見，三乘同會一佛乘，九界咸歸一佛界，無前兼帶過失，復能開前三乘九界兼帶之麤，令成一乘幽微之妙，猶如神仙九轉還丹，非惟服之使人還元復本，兼能使人蛻骨昇仙。故經題稱為妙法者，具茲二妙：一、相待妙，即無復前兼帶之麤；二、絕待妙，即開前諸麤，悉皆成妙。如舍利弗尊者之領解云：今日乃知真是佛子，從佛口生，從法化生，得佛法分。言得分者，即以自證偏空之智，而能了悟一空一切空，無假無中而不空。雖無不空，乃即分之空，故曰得佛法分也。此領即相待為絕待之妙也。迦葉等四大尊者亦云：今法王大寶自然而至，如佛子所應得者，皆已得之。此領即絕待為相待之妙也。
五、約譬喻顯觀微妙。
是知用此絕待妙法為觀體者，方譬日光不與暗共。
絕待妙法為觀體者，如前文明三觀理體，通依諸部，的在法華，三千、三諦、性善惡、三因、三德皆絕待之觀體也。何則？蓋他宗雖知性具善也，不知性具惡故，是則要須待九界之修惡，顯佛界之修善，以觀三諦，成乎三觀，或偏修空、假、中，如此修之，名為以相待之妙而為觀體。安如今家觀九界，修惡緣了即性惡緣了？性惡融通，無法不趣，任運攝得佛界性善，是為絕待觀體，無可形待，故曰猶如日光，不與暗共。
此引大師法華玄義教相文中演華嚴三譬以為五譬。華嚴三譬，即譬如日出，先照高山，次照幽谷，三照平地。大師演平地之譬以為三，共譬五時：一、如日初出，先照高山，此如華嚴；次照幽谷，此如三藏；次照平地，此如凈名方等；次照禺中，此如大品。廣如彼說。次日輪停午，日光普照，高下悉均平，土圭測影，不縮不盈。若低頭，若小音，若散亂，若微善，皆成佛道，不令有人獨得滅度，皆以如來滅度而滅度之。具如今經。故曰譬如日光，不與暗共。
六、約極談結成心印。
此乃終窮究竟極說，是為佛祖正傳心印。
終窮究竟法師。其所領解，猶河南一遍照也。
嘗寓四明育王寺，夢登國清，上方有寶幢座，題曰文殊臺，欄楯外隔，欲入不可，俄見觀音從堂而出，手卻行馬，低回相接，忽覺自身與觀音體合為一。自是之後，樂說無盡。
初天臺教跡，遠自安史挺亂，近因會昌焚毀，殘編斷簡，傳者無憑。師每痛念，力網羅之。先于金華古藏，僅得凈名一疏。吳越忠懿王因覽永嘉集，有同除四住，此處為齊。若伏無明，三藏即劣之語，以問韶國師。
韶曰：此是教義，可問天臺寂師。王即召師出金門建講，以問前義。
師曰：此出智者妙玄。自唐末喪亂，教籍散壞，故此諸文多在海外。
於是吳越王遣使十人，往日本國求取教典。既回，王為建寺螺溪，扁曰定慧，賜號凈光法師。一家教學，郁而復興，師之力也。
二、四明祖承二：初、明祖承。
傳至於四明，荊溪未記者，記之四三昧，難行者悉行之，中興此道，如大明在天，不可掩也。
師之父以枝嗣未生，與妻禱佛，夢神僧攜童子遺之曰：此佛子羅睺羅也。七歲白父求出家，遂往依太平興國寺洪選師。十五具戒，專探律部。太平興國四年，從寶云教觀，居一月，自講心經，聽者服其速悟。五年，其父夢師跪於寶云之前，云以瓶水注于口。自是圓頓之旨一受即了，專務講懺。所著記、鈔、懺儀三十余卷，章問數十條，稟法領徒者三十人，入室四百八十人，升堂千人。
贊者曰：唐之末造，天下喪亂，臺宗典籍流散海東，當是時，為其學者，至有兼講華嚴以資說飾。暨宋龍興，此道尚晦。螺溪寶云之際，遺文復還。雖講演稍聞，而曲見之士氣習未移。故恩、清異議於後，齊、潤。蓋言狐之涉水，濡尾則不能濟。豈敢顧於濡尾者，良以謗毀之人，亦與下強毒種子，遑恤其他，故曰如獸渡河，豈敢顧於濡尾者也。足徵記主之意，但欲佛之心印傳於天下萬世，不顧人之謗毀也。所謂將此深心奉塵剎，虎溪大師其人歟！
是書刻於天臺高明寺，久而蠹蝕矣。耀應住楞嚴經坊，之明年，因緇白慕樂記注之殷，乃細加較閱。白之護法，少抽藏經之資，刻於經坊，永遠流通。庚申端日，比丘靈耀謹識。