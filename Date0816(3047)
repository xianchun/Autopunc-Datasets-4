凡說欲有三種：一者，說戒時與欲清淨；二者，自恣時與欲自恣；三者，自餘羯磨但言與欲。
大德僧聽！此住處比丘某甲，唱四方大界相。若僧時到僧忍聽，僧今於此四方相內結大界，同一住處，同一說戒。白如是。
大德僧聽！此住處比丘某甲，唱四方大界相。僧今於此四方相內結大界，同一住處，同一說戒。誰諸長老忍僧於此四方相內結大界，同一住處，同一說戒者默然，誰不忍者說。僧已忍於此四方相內結大界，同一住處，同一說戒，結大界竟。僧忍，默然故，是事如是持。
大德僧聽！此住處比丘某甲，稱四方小界相。若僧時到僧忍聽，僧今於此四方小界相內結作戒場。白如是。
大德僧聽！此住處比丘某甲，稱四方小界相。僧今於此四方小界相內結作戒場。誰諸長老忍僧於此四方相內結戒場者默然，誰不忍者說。僧已忍於此四方相內結戒場竟。僧忍，默然故，是事如是持。
大德僧聽！今此住處比丘，同一住處，同一說戒。若僧時到僧忍聽，解界。白如是。
大德僧聽！此住處比丘，同一住處，同一說戒，今解界。誰諸長老忍僧同一住處，同一說戒，解界者默然，誰不忍者說。僧已忍同一住處，同一說戒，解界竟。僧忍，默然故，是事如是持。
大德僧聽！此住處同一住處，同一說戒。若僧時到僧忍聽，僧今結不失衣界，除村、村外界。白如是。
大德僧聽！此住處同一住處，同一說戒。僧今結不失衣界，除村、村外界。誰諸長老忍僧於此住處同一住處，同一說戒，結不失衣界，除村、村外界者默然，誰不忍者說。僧已忍同一住處，同一說戒，結不失衣界，除村、村外界竟。僧忍，默然故，是事如是持。
大德僧聽！此住處比丘，同一住處，同一說戒。若僧時到僧忍聽，僧今解不失衣界。白如是。
大德僧聽！此住處比丘，同一住處，同一說戒，僧今解不失衣界。誰諸長老忍僧同一住處，同一說戒，解不失衣界者默然，誰不忍者說。僧已忍同一住處，同一說戒，解不失衣界竟。僧忍，默然故，是事如是持。
大德僧聽！今有爾許比丘集。若僧時到僧忍聽，結小界。白如是。
大德僧聽！今有爾許比丘集結小界。誰諸長老忍爾許比丘集結小界者默然，誰不忍者說。僧已忍爾許比丘集結小界竟。僧忍，默然故，是事如是持。
大德僧聽！今有爾許比丘集。若僧時到僧忍聽，解此處小界。白如是。
大德僧聽！今有爾許比丘集解此處小界。誰諸長老忍僧解此處小界者默然，誰不忍者說。僧已忍解此處小界竟。僧忍，默然故，是事如是持。
大德僧聽！諸比丘坐處已滿，齊如是比丘坐處。若僧時到僧忍聽，僧於此處結小界。白如是。
大德僧聽！齊如是比丘坐處，僧於此處結小界。誰諸長老忍齊如是比丘坐處，僧於中結小界者默然，誰不忍者說。僧已忍齊如是比丘坐處結小界竟。僧忍，默然故，是事如是持。
大德僧聽！如所說戒相。若僧時到僧忍聽，於此處、彼處，結同一說戒，同一利養。白如是。
大德僧聽！如所說界相，今僧於此處、彼處，結同一說戒，同一利養。誰諸長老忍僧於此處、彼處，同一說戒，同一利養，結界者默然，誰不忍者說。僧已忍於此處、彼處，同一說戒，同一利養，結界竟。僧忍，默然故，是事如是持。
大德僧聽！如所說界方相。若僧時到僧忍聽，僧今於此處結同一說戒，別利養。白如是。
大德僧聽！如所說界方相，僧今於此處結同一說戒，別利養。誰諸長老忍僧於此四方相內，結同一說戒，別利養者默然，誰不忍者說。僧已忍於此四方相內，結同一說戒，別利養竟。僧忍，默然故，是事如是持。
大德僧聽！若僧時到僧忍聽，僧今於此、彼住處，結別說戒，同一利養，為守護住處故。白如是。
大德僧聽！僧今於此、彼住處，結別說戒，同一利養，為守護住處故。誰諸長老忍僧於此、彼住處，結別說戒，同一利養，為守護住處故。僧忍者默然，誰不忍者說。僧已忍於此、彼住處，結別說戒，同一利養，為守護住處竟。僧忍，默然故，是事如是持。
大德僧聽！此某甲，欲求某甲剃髮。若僧時到僧忍聽，與某甲剃髮。白如是。
大德僧聽！此某甲，從某甲求出家。若僧時到僧忍聽，與某甲出家。白如是。
我某甲，歸依佛，歸依法，歸依僧。隨佛出家，某甲為和上，如來、至真、等正覺，是我世尊。
我某甲，歸依佛竟，歸依法竟，歸依僧竟。隨佛出家竟，某甲為和上，如來至真等正覺，是我世尊。
盡形壽不得殺生。是沙彌戒，能持不？盡形壽不得盜。是沙彌戒，能持不？盡形壽不得婬。是沙彌戒，能持不？盡形壽不得妄語。是沙彌戒，能持不？盡形壽不得飲酒。是沙彌戒，能持不？盡形壽不得著華鬘、香油塗身。是沙彌戒，能持不？盡形壽不得歌舞倡伎及故往觀聽。是沙彌戒，能持不？盡形壽不得高廣大床上坐。是沙彌戒，能持不？盡形壽不得非時食。是沙彌戒，能持不？盡形壽不得捉持生像金銀寶物。是沙彌戒，能持不？此是沙彌十戒，盡形壽不得犯，能持不？
汝已受戒竟，當供養三寶：佛寶、法寶、僧寶；勤修三業：坐禪、誦經、勸作眾事。
大德一心念！我某甲請大德為和上，願大德為我作和上。我依大德故，得受具足戒。慈愍故。
眾中誰能為某甲作教授師？差教授師法大德僧聽！是某甲，從和上某甲，求受具足戒。若僧時到僧忍聽，某甲作教授師。白如是。
此安陀會、欝多羅僧、僧伽梨，是衣鉢，是汝有不？
善男子諦聽！今是真誠時，實語時，實當言實，不實當言不實。汝不犯邊罪不？汝不犯比丘尼不？汝不賊心受戒不？汝不破內外道不？汝非黃門不？汝不殺父不？汝不殺母不？汝不殺阿羅漢不？汝不破僧不？汝不惡心出佛身血不？汝非非人不？汝非畜生不？汝非二根不？汝字何等？和上字誰？年滿二十未？三衣鉢具不？父母聽汝不？汝不負債不？汝非奴不？汝非官人不？汝是丈夫不？丈夫有如是病：癩、癰疽、白癩、痟、顛狂病。汝無如是諸病不？
如我今問汝，僧中亦當如是問汝。如汝向者答我，僧中亦如是答。
大德僧聽！是某甲，從和上某甲，求受具足戒。若僧時到僧忍聽，我問已，聽將來。白如是。
大德僧聽！我某甲，從和上某甲，求受具足戒。我某甲，今從僧乞受具足戒，和上某甲。願僧濟度我，慈愍故。
大德僧聽！是某甲，從和上某甲，求受具足戒。此某甲，今從眾僧乞受具足戒，和上某甲。若僧時到僧忍聽，我問諸難事。白如是。
善男子聽！今是真誠時，實語時，我今問汝，當隨實答。汝不犯邊罪不？汝不犯淨戒尼不？汝不賊心受戒不？汝不破內外道不？汝非黃門不？汝不殺父不？汝不殺母不？汝不殺阿羅漢不？汝不破僧不？汝不惡心出佛身血不？汝非非人不？汝非畜生不？汝非二根不？汝字何等？和上字誰？年滿二十未？三衣鉢具不？父母聽汝不？汝不負債不？汝非奴不？汝非官人不？汝是丈夫不？丈夫有如是病：癩、癰疽、白癩、痟、癲狂。汝無如是諸病不？
大德僧聽！是某甲，從和上某甲，求受具足戒。此某甲，今從眾僧乞受具足戒，和上某甲。某甲自說清淨，無諸難事，年滿二十，三衣鉢具。若僧時到僧忍聽，僧今授某甲具足戒，和上某甲。白如是。
大德僧聽！是某甲，從和上某甲，求受具足戒。此某甲，今從眾僧乞受具足戒，和上某甲。某甲自說清淨，無諸難事，年滿二十，三衣鉢具。僧今授某甲具足戒，和上某甲。誰諸長老忍僧與某甲受具足戒，和上某甲者默然，誰不忍者說。是初羯磨。僧已與某甲受具足戒竟，和上某甲竟。僧忍，默然故，是事如是持。
善男子諦聽！如來、無所著、等正覺說四波羅夷法，若比丘犯一一法，非沙門，非釋種子。汝一切不得犯婬，作不淨行。若比丘犯不淨行，受婬欲法，乃至共畜生；非沙門，非釋種子，如折石破不可還合。是中盡形壽不得犯，能持不？一切不得盜乃至草葉。若比丘盜人五錢、若過五錢，若自取、若教人取，若自斫、教人斫，若自破、教人破，若自燒、教人燒，若埋、若壞色；非沙門，非釋種子，猶如截頭不復還活。汝是中盡形壽不得犯，能持不？一切不得故斷眾生命乃至蟻子。若比丘故自手斷人命，持刀授與人，教死、讚死、勸死，與人非藥，若墮胎，若厭禱殺，自作方便、若教人作；非沙門，非釋種子，猶如多羅樹心斷不復生。汝是中盡形壽不得犯，能持不？一切不得妄語乃至戲笑。若比丘不真實、非己有，自稱言得上人法，得禪、得解脫、得定、得四空定，得須陀洹果、斯陀含果、阿那含果、阿羅漢果，言天來、龍來、鬼神來供養我；非沙門，非釋種子，如針鼻破不復用。汝是中盡形壽不得犯，能持不？
善男子諦聽！如來、無所著、等正覺說四依法，比丘依是出家。依糞掃衣，是比丘出家人法。是中盡形壽，能持不？若得長利：檀越施衣、割壞衣，得受。
依乞食，是比丘出家人法。是中盡形壽，能持不？若得長利：若僧差食、若檀越送食、月八日食、十五日食、月初日食、眾僧常食、檀越請食，得受。
依樹下坐，是比丘出家人法。是中盡形壽，能持不？若得長利：別房、尖頭屋、小房、石室、兩房一戶，得受。
依腐爛藥，是比丘出家人法。是中盡形壽，能持不？若得長利：酥、油、石蜜，得受。
汝已受戒竟，白四羯磨如法成就，得好處所，和上如法，阿闍梨如法，眾僧具足。當善受教法，應勸化作福治塔，供養眾僧，和上、阿闍梨一切如法教，不得違逆。應學問，坐禪，誦經，勤求方便，於佛法中得須陀洹果、斯陀含果、阿那含果、阿羅漢果。汝始發心出家，功不唐捐，果報不絕。餘所未知，當問和上、阿闍梨。
長老一心念！我某甲，此僧伽梨若干條割截成，今受持，不離宿。
長老一心念！我某甲，此鉢多羅應量器，今受持，常用故。
大德一心念！我某甲，請大德為依止阿闍梨，願大德為我作依止阿闍梨。我依大德故，得如法住，慈愍故。
大德僧聽！我比丘某甲，犯某甲僧殘罪覆藏。我比丘某甲，犯僧殘罪，隨覆藏日，今從僧乞覆藏羯磨。願僧與我隨覆藏日羯磨，慈愍故。
大德僧聽！比丘某甲，犯某甲僧殘罪覆藏。此比丘某甲，犯僧殘罪，隨覆藏日，已從僧乞覆藏羯磨。若僧時到僧忍聽，僧今與比丘某甲隨覆藏日羯磨。白如是。
大德僧聽！比丘某甲，犯某僧殘罪覆藏。此比丘某甲，犯僧殘罪，隨覆藏日，已從僧乞覆藏羯磨；僧今與比丘某甲隨覆藏日羯磨。誰諸長老忍僧與比丘某甲隨覆藏日羯磨者默然，誰不忍者說。是初羯磨。僧已忍與比丘某甲隨覆藏日羯磨竟。僧忍，默然故，是事如是持。
大德僧聽！我比丘某甲，犯僧殘罪覆藏。我比丘某甲，犯僧殘罪，隨覆藏日，今從僧乞覆藏羯磨；僧已與我隨覆藏日羯磨。我比丘某甲，已行若干日，未行若干日，白大德令知，我行覆藏。
大德僧聽！我比丘某甲，犯某甲僧殘罪覆藏。我比丘某甲，犯僧殘罪，隨覆藏日，已從僧乞覆藏羯磨；僧已與我隨覆藏日羯磨。我比丘某甲行覆藏竟，今從僧乞六夜摩那埵。願僧與我六夜摩那埵，慈愍故。
大德僧聽！比丘某甲，犯某甲僧殘罪覆藏。此比丘某甲，犯僧殘罪，隨覆藏日，已從僧乞覆藏羯磨；僧已與比丘某甲隨覆藏日羯磨。此比丘某甲行覆藏竟，今從僧乞六夜摩那埵。若僧時到僧忍聽，僧今與比丘某甲六夜摩那埵。白如是。
大德僧聽！比丘某甲，犯某甲僧殘罪覆藏。此比丘某甲，犯僧殘罪，隨覆藏日，已從僧乞覆藏羯磨；僧已與比丘某甲隨覆藏日羯磨。此比丘某甲行覆藏竟，從僧乞六夜摩那埵；僧今與比丘某甲六夜摩那埵。誰諸長老忍僧與比丘某甲六夜摩那埵者默然，誰不忍者說。是初羯磨。僧已與比丘某甲六夜摩那埵竟。僧忍，默然故，是事如是持。
大德僧聽！我比丘某甲，犯某甲僧殘罪覆藏。我比丘某甲，犯僧殘罪，隨覆藏日，已從僧乞覆藏羯磨；僧已與我隨覆藏日羯磨。我比丘某甲行覆藏竟，從僧乞六夜摩那埵；僧已與我六夜摩那埵。我比丘某甲，已行若干日，未行若干日，白大德令知，我行摩那埵。
大德僧聽！我比丘某甲，犯某甲僧殘罪覆藏。我比丘某甲，犯僧殘罪，隨覆藏日，已從僧乞覆藏羯磨；僧已與我隨覆藏日羯磨。我比丘某甲行覆藏竟，從僧乞六夜摩那埵；僧已與我六夜摩那埵。我比丘某甲行六夜摩那埵竟，今從僧乞出罪羯磨。願僧與我出罪羯磨，慈愍故。
大德僧聽！比丘某甲，犯某甲僧殘罪覆藏。此比丘某甲，犯僧殘罪，隨覆藏日，已從僧乞覆藏羯磨；僧已與比丘某甲隨覆藏日羯磨。此比丘某甲已行覆藏日羯磨竟，從僧乞六夜摩那埵；僧已與比丘某甲六夜摩那埵。此比丘某甲行六夜摩那埵竟，今從僧乞出罪羯磨。若僧時到僧忍聽，僧今與比丘某甲出罪羯磨。白如是。
大德僧聽！比丘某甲，犯僧殘罪覆藏。此比丘某甲，犯僧殘罪，隨覆藏日，已從僧乞覆藏羯磨；僧已與比丘某甲隨覆藏日羯磨。此比丘某甲行覆藏竟，從僧乞六夜摩那埵羯磨；僧已與比丘某甲六夜摩那埵羯磨。此比丘某甲行六夜摩那埵竟，從僧乞出罪羯磨；僧今與比丘某甲出罪羯磨。誰諸長老忍僧與比丘某甲出罪羯磨者默然，誰不忍者說。是初羯磨。僧已忍與比丘某甲出罪羯磨竟。僧忍，默然故，是事如是持。
大德僧聽！我比丘某甲，故畜爾許長衣過十日，犯捨墮。今捨與僧。
大德僧聽！我比丘某甲，故畜爾許長衣過十日，犯捨墮。此衣已捨與僧，犯某甲罪，今從眾僧乞懺悔。願僧聽我比丘某甲懺悔，慈愍故。
我比丘某甲，請大德懺悔。
大德僧聽！比丘某甲，故畜爾所長衣過十日，犯捨墮。此衣已捨與僧，有某甲罪，今從眾僧懺悔。若僧時到僧忍聽，我受比丘某甲懺悔。白如是。
大德一心念！我比丘某甲，故畜爾所長衣過十日，犯捨墮。此衣已捨與僧，今有某甲罪，今從大德懺悔，不敢覆藏。懺悔則安樂，不懺悔不安樂，憶念犯發露，知而不敢覆藏。大德憶我清淨，戒身具足，清淨布薩。自責汝心，生厭離。
大德僧聽！比丘某甲，故畜爾所長衣過十日，犯捨墮。此衣已捨與僧。若僧時到僧忍聽，僧今持此衣與某甲，某甲當還比丘某甲。白如是。
大德僧聽！比丘某甲，故畜爾所長衣過十日，犯捨墮。此衣已捨與僧。僧今持此衣與某甲，某甲當還比丘某甲。誰諸長老忍僧持此衣與某甲，某甲當還比丘某甲者默然，誰不忍者說。僧已忍僧持此衣與某甲，某甲當還比丘某甲衣竟。僧忍，默然故，是事如是持。
三人、二人、一人前捨墮文長老聽我受比丘某甲懺悔。
長老一心念！我某甲比丘，犯某甲罪，今從長老懺悔，不敢覆藏。懺悔則安樂，不懺悔不安樂，憶念犯發露，知而不覆藏。長老憶我清淨，戒身具足，清淨布薩。自責汝心，生厭離。
長老聽我比丘某甲懺悔。
大德僧聽！我比丘某甲，犯某甲罪，今從僧乞懺悔。
我比丘某甲，請大德懺悔。
大德僧聽！彼比丘某甲，犯某甲罪，今從僧懺悔。若僧時到僧忍聽，我受比丘某甲懺。白如是。
大德僧聽！此一切眾僧犯罪。若僧時到僧忍聽，此一切僧懺悔。白如是。
大德憶念！我於某罪生疑，今向大德說。須後無疑時，當如法懺悔。
大德僧聽！此一切僧於罪有疑。若僧時到僧忍聽，此眾僧自說罪。白如是。
大德一心念！今日眾僧布薩說戒，我某甲為某緣事故，如法僧事，與欲清淨。
大德一心念！眾多比丘，為某緣事，我與眾多比丘受欲清淨，如法僧事，與欲清淨。
長老一心念！我比丘某甲與眾多比丘受欲清淨，今有緣事，彼及我身，如法僧事，與欲清淨。
今布薩日，某時，眾僧和合，集某堂說戒。
長老一心念！今日眾僧十五日說戒，我某甲清淨。
今日眾僧十五日說戒，我某甲清淨。
大德僧聽！我某甲清淨。
大德僧聽！比丘尼僧某甲等，和合禮大德僧足，求教授。
大德僧聽！若僧時到僧忍聽，僧差比丘某甲教授比丘尼。白如是。
大德僧聽！僧差比丘某甲教授比丘尼。誰諸長老忍僧差比丘某甲教授比丘尼者默然，誰不忍者說。僧已忍差比丘某甲教授比丘尼竟。僧忍，默然故，是事如是持。
先為說八不違法。何等為八？一者，雖百歲比丘尼，見新受戒比丘，應起迎逆、禮拜、與敷請坐。此法應尊重讚歎，盡形壽不得違。二者，比丘尼不應罵比丘、呵責比丘，不應誹謗言：破戒、破見、破威儀。此法應尊重讚歎，盡形壽不得違。三者，比丘尼不應為比丘作舉、作憶念、作自言，不應遮他覓罪、說戒、自恣；不應呵比丘，比丘應呵比丘尼。此法應尊重讚歎，盡形壽不得違。四者，式叉摩那學戒已，從比丘僧乞受大戒。此法應尊重讚歎，盡形壽不得違。五者，比丘尼犯僧殘罪，應在二部僧中半月行摩那埵。此法應尊重讚歎，盡形壽不得違。六者，比丘尼半月半月從僧乞教授。此法應尊重讚歎，盡形壽不得違。七者，比丘尼不應無比丘僧處夏安居。此法應尊重讚歎，盡形壽不得違。八者，比丘尼僧安居竟，應比丘僧中求三事自恣：見、聞、疑。此法應尊重讚歎，盡形壽不得違。
此處無教授人，尼眾等當如法布薩，謹慎莫放逸。
大德僧聽！若僧時到僧忍聽，僧差比丘某甲分房舍臥具。白如是。
大德僧聽！僧差比丘某甲分房舍臥具。誰諸長老忍僧差比丘某甲分房舍臥具者默然，誰不忍者說。僧已忍差比丘某甲分房舍臥具竟。僧忍，默然故，是事如是持。
大德上座！如是好房舍臥具，隨意所樂便取。
長老一心念！我某甲比丘，依某甲聚落某甲僧伽藍某甲房舍，前三月夏安居。房舍破，修治故。依某甲持律，若有疑事，當往問。
長老一心念！我比丘某甲，受七日法出界外，為某甲事故，還此中安居，白長老令知。
大德僧聽！我比丘某甲，此處夏安居，受過七日法，十五日、若一月日，出界外，為某事故，還此中安居，今從僧乞受過七日法，十五日、若一月日羯磨。願僧與我比丘某甲受過七日法，十五日、若一月日羯磨，慈愍故。
大德僧聽！比丘某甲此處夏安居，受過七日法，十五日、若一月日，出界外，為某事故，還此中安居，今從僧乞受過七日法，十五日、若一月日羯磨。若僧時到僧忍聽，僧今與比丘某甲受過七日法，十五日、若一月日羯磨。白如是。
大德僧聽！比丘某甲此處夏安居，受過七日法，十五日、若一月日，出界外，為某事故，還此中安居，今從僧乞受過七日法，十五日、若一月日羯磨；僧今與比丘某甲受過七日法，十五日、若一月日羯磨。誰諸長老忍僧今與比丘某甲受過七日法，十五日、若一月日羯磨者默然，誰不忍者說。僧已忍與比丘某甲受過七日法，十五日、若一月日羯磨竟。僧忍，默然故，是事如是持。
大德僧聽！若僧時到僧忍聽，僧差比丘某甲作受自恣人。白如是。
大德僧聽！僧差比丘某甲作受自恣人。誰諸長老忍僧差比丘某甲作受自恣人者默然，誰不忍者說。僧已忍差比丘某甲作受自恣人竟。僧忍，默然故，是事如是持。
大德僧聽！今日眾僧自恣。若僧時到僧忍聽，僧，和合自恣。白如是。
大德一心念！眾僧今日自恣，我比丘某甲亦自恣。若見、聞、疑罪，大德長老哀愍故語我，我若見罪，當如法懺悔。
長老一心念！眾僧今日自恣，我比丘某甲亦自恣。
眾僧今日自恣，我比丘某甲亦自恣。
大德僧聽！若僧時到僧忍聽，僧今各各三語自恣。白如是。
大德僧聽！若僧時到僧忍聽，僧差比丘某甲為僧持功德衣。白如是。
大德僧聽！僧差比丘某甲為僧持功德衣。誰諸長老忍僧差比丘某甲為僧持功德衣者默然，誰不忍者說。僧已忍差比丘某甲為僧持功德衣竟。僧忍，默然故，是事如是持。
大德僧聽！此住處僧得可分衣，現前僧應分。若僧時到僧忍聽，僧今持此衣與比丘某甲，此比丘某甲當持此衣為僧受作功德衣，於此住處持。白如是。
大德僧聽！此住處僧得可分衣，現前僧應分。僧今持此衣與比丘某甲，某甲比丘當持此衣為僧受作功德衣，於此住處持。誰諸長老忍僧持此衣與比丘某甲，某甲比丘當持此衣為僧受作功德衣，於此住處持者默然，誰不忍者說。僧已忍與比丘某甲衣，此比丘某甲持此衣於此住處持竟。僧忍，默然故，是事如是持。
大德僧聽！今日眾僧受功德衣。若僧時到僧忍聽，僧今和合受功德衣。白如是。
此衣眾僧當受作功德衣，此衣眾僧今受作功德衣，此衣眾僧已受作功德衣。
其受者已善受，此中所有功德名稱屬我。
大德僧聽！今日眾僧出功德衣。若僧時到僧忍聽，僧今和合出功德衣。白如是。
大德僧聽！此住處若衣、若非衣，現前僧應分。若僧時到僧忍聽，僧與比丘某甲，彼某甲當還與僧。白如是。
大德僧聽！此住處若衣、若非衣，現前僧應分；僧與比丘某甲，彼某甲當還與僧。誰諸長老忍此住處若衣、若非衣，現前僧應分；僧與比丘某甲，彼某甲當還與僧者默然，誰不忍者說。僧已忍與比丘某甲，彼某甲當還與僧竟。僧忍，默然故，是事如是持。
長老一心念！是住處得可分衣物，現前僧應分。是中無僧，此衣物屬我及長老，我及長老受用。
是住處得可分衣物，現前僧應分。是中無僧，此衣物屬我，我應受用。
大德僧聽！比丘某甲，此住處命過，所有若衣、若非衣，此住處現前僧應分。
大德僧聽！比丘某甲，此住處命過。所有衣鉢、坐具、針筒、盛衣器，現前僧應分。若僧時到，僧忍聽，僧今與比丘某甲看病人。白如是。
大德僧聽！比丘某甲，此住處命過。所有衣鉢、坐具、針筒、盛衣器，現前僧應分；僧今與比丘某甲看病人。誰諸長老忍僧與比丘某甲看病人衣鉢、坐具、針筒、盛衣器者默然，誰不忍者說。僧已忍與比丘某甲看病人衣鉢、坐具、針筒、盛衣器竟。僧忍，默然故，是事如是持。
大德僧聽！比丘某甲，此住處命過。所有若衣、若非衣，現前僧應分。若僧時到僧忍聽，僧今與比丘某甲，比丘某甲當還與僧。白如是。
大德僧聽！比丘某甲，此住處命過。所有若衣、若非衣，現前僧應分；僧今與比丘某甲，比丘某甲當還與僧。誰諸長老忍比丘某甲，此住處命過，所有若衣、若非衣，現前僧應分；僧今與比丘某甲，比丘某甲當還與僧者默然，誰不忍者說。僧已忍與比丘某甲比丘，某甲當還與僧竟。僧忍，默然故，是事如是持。
長老一心念！比丘某甲，此住處命過。所有若衣、若非衣，現前僧應分。此處無僧，是衣物屬我及長老，我及長老受用。
比丘某甲，此住處命過。所有若衣、若非衣，現前僧應分。此處無僧，是衣物應屬我，我應受用。
長老一心念！我比丘某甲，有此長衣未作淨，今為作淨故捨與長老，為真實淨施故。
長老一心念！我比丘某甲，有此長衣未作淨，施與長老，為展轉淨故。
長老一心念！汝有此長衣未作淨，為展轉淨故施與我，我已受之。施與某甲。
長老一心念！汝有是長衣未作淨，為展轉淨故施與我，我今受之。受已，汝與某甲，是衣某甲已有，汝為某甲善護持，著用時隨意。
大德！我已足食，長老看是知是，作餘食法。我已食止，汝取食之。
長老一心念！我比丘某甲，已受某甲請，有緣事，欲入某甲聚落，至某甲家，白長老令知。
長老一心念！我比丘某甲，有病因緣，是七日藥，為共宿七日服故，今於長老邊受。
長老一心念！我比丘某甲，有病因緣，此盡形壽藥，為共宿長服故，今於長老邊受。
大德僧聽！若僧時到僧忍聽，僧今結某處作淨地。白如是。
大德僧聽！僧今結某處作淨地。誰諸長老忍僧結某處作淨地者默然，誰不忍者說。僧已忍結某處作淨地竟。僧忍，默然故，是事如是持。
大德僧聽！我比丘某甲，自乞作房，無主，自為已，今從僧乞處分無難處、無妨處。
大德僧聽！比丘某甲，自乞作房，無主，自為已，今從僧乞處分無難處、無妨處。若僧時到僧忍聽，僧今與比丘某甲，處分無難處、無妨處。白如是。
大德僧聽！此比丘某甲，自乞作房，無主，自為已，今從僧乞處分無難處、無妨處；僧今與比丘某甲，處分無難處、無妨處。誰諸長老忍僧與比丘某甲，處分無難處、無妨處者默然，誰不忍者說。僧已忍與比丘某甲，處分無難處、無妨處竟。僧忍，默然故，是事如是持。
大德僧聽！若僧時到僧忍聽，僧結某甲房作庫藏屋。白如是。
大德僧聽！僧結某甲房作庫藏屋。誰諸長老忍僧結某甲房作庫藏屋者默然，誰不忍者說。僧已忍結某甲房作庫藏屋竟。僧忍，默然故，是事如是持。
大德僧聽！若僧時到僧忍聽，僧差比丘某甲作守物人。白如是。
大德僧聽！僧差比丘某甲作守物人。誰諸長老忍僧差比丘某甲作守物人者默然，誰不忍者說。僧已忍差比丘某甲作守物人竟。僧忍，默然故，是事如是持。
大德僧聽！我比丘某甲老病，不能無杖絡囊而行，今從僧乞畜杖絡囊。願僧聽我比丘某甲，畜杖絡囊，慈愍故。
大德僧聽！比丘某甲老病，不能無杖絡囊而行，今從僧乞畜杖絡囊。若僧時到僧忍聽，比丘某甲畜杖絡囊。白如是。
大德僧聽！比丘某甲老病，不能無杖絡囊而行，今從僧乞畜杖絡囊；僧今聽此比丘畜杖絡囊。誰諸長老忍僧聽比丘某甲畜杖絡囊者默然，誰不忍者說。僧已忍聽比丘某甲畜杖絡囊竟。僧忍，默然故，是事如是持。
長老一心念！我比丘某甲，非時入某甲聚落，至某甲家，為某緣事，白長老令知。
大姊僧聽！我比丘尼某甲，今從僧乞度人授具足戒。願僧聽我度人授具足戒。
大姊僧聽！此比丘尼某甲，今從僧乞度人授人具足戒。若僧時到僧忍聽，僧今聽比丘尼某甲，度人授人具足戒。白如是。
大姊僧聽！此比丘尼某甲，今從僧乞度人授人具足戒；僧今聽比丘尼某甲，度人授人具足戒。誰諸大姊忍僧聽比丘尼某甲，度人授人具足戒者默然，誰不忍者說。僧已忍聽比丘尼某甲，度人授人具足戒竟。僧忍，默然故，是事如是持。
大姊僧聽！此某甲，欲從某甲求剃髮。若僧時到僧忍聽，為某甲剃髮。白如是。
大姊僧聽！此某甲，欲從某甲求出家。若僧時到僧忍聽，與某甲出家。白如是。
我阿夷某甲，歸依佛，歸依法，歸依僧。我今隨佛出家，和上尼某甲，如來、無所著、等正覺，是我世尊。
我阿夷某甲，歸依佛竟，歸依法竟，歸依僧竟。我今隨佛出家竟，和上尼某甲，如來、無所著、等正覺，是我世尊。
盡形壽不得殺生。是沙彌尼戒，能持不？盡形壽不得盜。是沙彌尼戒，能持不？盡形壽不得婬。是沙彌尼戒，能持不？盡形壽不得妄語。是沙彌尼戒，能持不？盡形壽不得飲酒。是沙彌尼戒，能持不？盡形壽不得著華鬘、香油塗身。是沙彌尼戒，能持不？盡形壽不得歌舞倡伎亦不得故往觀聽。是沙彌尼戒，能持不？盡形壽不得高廣大床上坐。是沙彌尼戒，能持不？盡形壽不得非時食。是沙彌尼戒，能持不？盡形壽不得捉持生像金銀寶物。是沙彌尼戒，能持不？
如是沙彌尼十戒。盡形壽不得犯，能持不？
汝已受戒竟，當供養三寶：佛寶、法寶、僧寶；當修三業：坐禪、誦經、勸助眾事。
大姊僧聽！我沙彌尼某甲，今從僧乞二歲學戒，和上尼某甲。願僧濟度我，慈愍故，與我二歲學戒。
大姊僧聽！此某甲沙彌尼，今從僧乞二歲學戒，和上尼某甲。若僧時到僧忍聽，僧今與某甲沙彌尼二歲學戒，和上尼某甲。白如是。
大姊僧聽！此某甲沙彌尼，今從僧乞二歲學戒，和上尼某甲；僧今與某甲沙彌尼二歲學戒，和上尼某甲。誰諸大姊忍僧與某甲沙彌尼二歲學戒，和上尼某甲者默然，誰不忍者說。是初羯磨。僧已忍與某甲沙彌尼二歲學戒，和上尼某甲竟。僧忍，默然故，是事如是持。
某甲諦聽！如來、無所著、等正覺說六法。不得犯不淨行，行婬欲法。若式叉摩那行婬欲法；非式叉摩那，非釋種女。與染污心男子共身相摩觸，缺戒，應更與受戒。是中盡形壽不得犯，能持不？不得偷盜乃至草葉。若式叉摩那取人五錢、若過五錢，若自取、教人取，若自斫、教人斫，若自破、教人破，若燒、若埋、若壞色；非式叉摩那，非釋種女。若取減五錢，缺戒，應更與受戒。是中盡形壽不得犯，能持不？不得故斷眾生命乃至蟻子。若式叉摩那故自手斷人命，持刀授與人，教死、勸死、讚死，若與非藥，若墮胎，厭禱呪術，自作、教人作者；非式叉摩那，非釋種女。若斷畜生不能變化者命，缺戒，應更與受戒。是中盡形壽不得犯，能持不？不得妄語乃至戲笑。若式叉摩那不真實，非己有，自稱言得上人法，言得禪、得解脫、得三昧、正受，得須陀洹果、斯陀含果、阿那含果、阿羅漢果，言天來、龍來、鬼神來供養我；此非式叉摩那，非釋種女。若於眾中故作妄語，缺戒，應更與戒。是中盡形壽不得犯，能持不？不得非時食。若式叉摩那非時食，犯戒，應更與戒。是中盡形壽不得犯，能持不？不得飲酒。若式叉摩那飲酒，犯戒，應更與戒。是中盡形壽不得犯，能持不？式叉摩那於一切尼戒中應學，除為比丘尼過食自受食食。
大姊一心念！我某甲，求阿夷為和上，願阿夷為我作和上。我依阿夷故，得受大戒。爾。
此眾中誰能為某甲作教授師？
大姊僧聽！此某甲，從和上尼某甲求受大戒。若僧時到僧忍聽，某甲為教授師。白如是。
此安陀會、欝多羅僧、僧伽梨、此僧祇支、覆肩衣，此衣鉢是汝有不？
善女人諦聽！今是真誠時，我今問汝，有便言有，無當言無。汝不犯邊罪不？汝不犯淨行比丘不？汝不賊心受戒不？汝不破內外道不？汝非黃門不？汝不殺父、殺母、殺真人阿羅漢不？汝不破僧不？汝不惡心出佛身血不？汝非非人不？汝非畜生不？汝非二根不？汝字何等？和上尼字誰？年歲滿不？衣鉢具足不？父母、夫主聽汝不？汝不負債不？汝非婢不？汝是女人不？女人有如是諸病：癩、白癩、痟、顛狂、二根、二道合、道小、大小便常漏、涕唾常出。汝有如是諸病不？
如我向問汝，僧中亦當如是問。汝如汝向者答我，僧中亦當如是答。
大姊僧聽！此某甲，從和上尼某甲求受大戒。若僧時到僧忍聽，我已問竟，聽將來。白如是。
大姊僧聽！我某甲，從和上尼某甲求受大戒。我某甲，今從僧乞受大戒，和上尼某甲。願僧濟度我，慈愍故。
大姊僧聽！此某甲，從和上尼某甲求受大戒。此某甲，今從僧乞受大戒，和上尼某甲。若僧時到僧忍聽，我問諸難事。白如是。
汝諦聽！今是真誠時，我今問汝，有當言有，無當言無。汝不犯邊罪不？汝不犯淨行比丘不？汝不賊心受戒不？汝不犯破內外道不？汝非黃門不？汝不殺父、殺母、殺真人阿羅漢不？汝不破僧不？汝不惡心出佛身血不？汝非非人不？汝非畜生不？汝不二根不？汝字何等？和上尼字誰？年歲滿不？衣鉢具足不？父母、夫主聽汝不？汝不負債不？汝非婢不？汝是女人不？女人有如是諸病：癩、白癩、痟、顛狂、二根、二道合、道小、大小便常漏、涕唾常出。汝有如是諸病不？
大姊僧聽！此某甲，從和上尼某甲求受大戒。此某甲，今從僧乞受大戒，和上尼某甲。某甲自說清淨，無諸難事，年滿二十，衣鉢具足。若僧時到僧忍聽，僧今為某甲受大戒，和上尼某甲。白如是。
大姊僧聽！此某甲，從和上尼某甲求受大戒。此某甲，今從僧乞受大戒，和上尼某甲。某甲自說清淨，無諸難事，年歲已滿，衣鉢具足。僧今為某甲受大戒，和上尼某甲。誰諸大姊忍僧今為某甲受大戒，和上尼某甲者默然，誰不忍者說。是初羯磨。僧已忍與某甲受大戒竟，和上尼某甲。僧忍，默然故，是事如是持。
大德僧聽！我某甲，從和上尼某甲求受大戒。我某甲，今從僧乞受大戒，和上尼某甲。願僧救濟我，慈愍故。
大德僧聽！此某甲，從和上尼某甲求受大戒。此某甲，今從僧乞受大戒，和上尼某甲。若僧時到僧忍聽，我問諸難事。白如是。
善女人諦聽！今是真誠時，實語時，我今問汝，有當言有，無當言無。汝不犯邊罪不？汝不犯淨行比丘不？汝不賊心受戒不？汝不破內外道不？汝非黃門不？汝不殺父、殺母、殺真人阿羅漢不？汝不破僧不？汝不惡心出佛身血不？汝非非人不？汝非畜生不？汝不二根不？汝字何等？和上尼字誰？年滿二十未？衣鉢具足不？父母、夫主聽汝不？汝不負債不？汝非婢不？汝是女人不？女人有如是諸病：癩病、白癩、痟、顛狂、二根、二道合、道小、大小便常漏、涕唾常出。汝有如是諸病不？汝學戒未？清淨不？某甲學戒未？清淨不？
大德僧聽！此某甲，從和上尼某甲求受大戒。此某甲，今從僧乞受大戒，和上尼某甲。某甲自說清淨，無諸難事，年歲已滿，衣鉢具足，已學戒清淨。若僧時到僧忍聽，僧今為某甲受大戒，和上尼某甲。白如是。
大德僧聽！此某甲，從和上尼某甲求受大戒。此某甲，今從僧乞受大戒，和上尼某甲。某甲自說清淨，無諸難事，年歲已滿，衣鉢具足，已學戒清淨。僧今為某甲受大戒，和上尼某甲。誰諸長老忍僧為某甲受大戒，和上尼某甲者默然，誰不忍者說。是初羯磨。僧已忍為某甲受大戒竟，和上尼某甲。僧忍，默然故，是事如是持。
善女人諦聽！如來、無所著、等正覺說八波羅夷法，若比丘尼犯者，非比丘尼，非釋種女。
不得犯不淨行，行婬欲法。若比丘尼作不淨行，行婬欲法，乃至共畜生；非比丘尼，非釋種女。是中盡形壽不得犯，能持不？
不得偷盜乃至草葉。若比丘尼盜人五錢、若過五錢，若自取、教人取，若自斫、教人斫，若自破、教人破，若燒、若埋、若壞色；非比丘尼，非釋種女。是中盡形壽不得犯，能持不？
不得斷眾生命乃至蟻子。若比丘尼自手斷人命，持刀授與人，教死、讚死、勸死，與人非藥，墮胎，厭禱呪術，若作方便、教人作方便；彼非比丘尼，非釋種女。是中盡形壽不得犯，能持不？
不得妄語乃至戲笑。若比丘尼不真實，非己有，自稱言得上人法，得禪、得解脫、三昧、正受，得須陀洹果、斯陀含果、阿那含果、阿羅漢果，言天來、龍來、鬼神來供養我；彼非比丘尼，非釋種女。是中盡形壽不得犯，能持不？
不得身相觸乃至共畜生。若比丘尼有染污心，與染污心男子身相觸，腋已下，膝已上，若摩、若捺、若逆摩、若順摩、若牽、若推、若舉、若下、若捉、急捺；彼非比丘尼，非釋種女。是中盡形壽不得犯，能持不？
不得犯八事乃至共畜生。若比丘尼有染污心，與染污心男子，受捉手、捉衣、至屏處、屏處立、屏處語、若共行、若身相近、若共期，犯此八事；彼非比丘尼，非釋種女。是中盡形壽不得犯，能持不？
不應覆藏他罪乃至突吉羅惡說。若比丘尼知比丘尼犯波羅夷，不自舉、亦不白僧、不語人令知。後於異時，此比丘尼若休道、若滅擯、若作不共住、若入外道；後作如是言：我先知此人如是如是。彼非比丘尼，非釋種女，覆藏重罪。是中盡形壽不得犯，能持不？
不得隨被舉比丘語乃至沙彌。若比丘尼知比丘為僧所舉，如法、如毘尼、如佛所教，犯威儀，未懺悔，不作共住；便隨順彼比丘。彼比丘尼諫此比丘尼言：大姊！彼比丘為僧所舉，如法、如毘尼、如佛所教，犯威儀，未懺悔，不共住；莫隨順彼比丘。彼比丘尼諫此比丘尼時，堅持不捨。彼比丘尼應乃至三諫，捨此事故。乃至三諫，捨者善；若不捨者，彼非比丘尼，非釋種女，犯隨舉。是中盡形壽不得犯，能持不？
善女人諦聽！如來、無所著、等正覺說四依法，比丘尼依此出家受大戒，是比丘尼法。
依糞掃衣出家受大戒，是比丘尼法。是中盡形壽能持不？若得長利：若檀越施衣、若得輕衣、若得割截衣，應受。
依乞食出家受大戒，是比丘尼法。是中盡形壽能持不？若得長利：僧差食、若檀越送食、月八日食、十五日食、月初日食、眾僧常食、檀越請食，得受。
依樹下坐出家受大戒，是比丘尼法。是中盡形壽能持不？若得長利：若別房、樓閣、小房、石室、兩房一戶，應受。
依腐爛藥出家受大戒，是比丘尼法。是中盡形壽能持不？若得長利：蘇、油、生酥、蜜、石蜜，應受。
汝已受戒竟，白四羯磨如法成就，得處所，和上如法，阿闍梨如法，二部僧具足滿。當善受教法，當勤供養佛法僧，和上、阿闍梨一切如法教勅，一不得違逆。當學問，誦經，勤求方便，於佛法中得須陀洹果、斯陀含果、阿那含果、阿羅漢果。汝始出家，功不唐捐，果報不絕。餘所未知者，當問和上、阿闍梨。
大德僧聽！我比丘尼某甲，犯某甲若干僧殘罪，今從二部僧乞半月摩那埵。願僧與我半月摩那埵，慈愍故。
大德僧聽！此比丘尼某甲，犯某甲若干僧殘罪，今從二部僧乞半月摩那埵。若僧時到僧忍聽，僧今與比丘尼某甲半月摩那埵。白如是。
大德僧聽！此比丘尼某甲，犯某甲若干僧殘罪，今從二部僧乞半月摩那埵；僧今與比丘尼某甲半月摩那埵。誰諸長老忍僧與比丘尼某甲半月摩那埵者默然，誰不忍者說。是初羯磨。僧已忍與比丘尼某甲半月摩那埵竟。僧忍，默然故，是事如是持。
大德僧聽！我比丘尼某甲，犯某甲若干僧殘罪，已從二部僧乞半月摩那埵；僧已與我半月摩那埵。我比丘尼某甲，已行若干日過，餘有若干日在，白大德僧令知，我行摩那埵。
大德僧聽！我比丘尼某甲，犯某甲若干僧殘罪，已從二部僧乞半月摩那埵；僧已與我半月摩那埵。我已於二部僧中行半月摩那埵竟，今從僧乞出罪羯磨。願僧與我出罪羯磨，慈愍故。
大德僧聽！此比丘尼某甲，犯某甲若干僧殘罪，已從二部僧乞半月摩那埵；僧已與比丘尼某甲半月摩那埵。此比丘尼某甲，已於二部僧中行半月摩那埵竟，今從僧乞出罪羯磨。若僧時到僧忍聽，僧今與比丘尼某甲出罪羯磨。白如是。
大德僧聽！此比丘尼某甲，犯某甲若干僧殘罪，已從二部僧乞半月摩那埵；僧已與比丘尼某甲半月摩那埵。此比丘尼某甲，已於二部僧中行半月摩那埵竟，今從僧乞出罪羯磨；僧今與比丘尼某甲出罪羯磨。誰諸長老忍僧今與比丘尼某甲出罪羯磨者默然，誰不忍者說。是初羯磨。僧已忍與比丘尼某甲出罪羯磨竟。僧忍，默然故，是事如是持。
大姊僧聽！若僧時到僧忍聽，僧今差比丘尼某甲，為比丘尼僧故，半月往比丘僧中求教授。白如是。
大姊僧聽！僧今差比丘尼某甲，為比丘尼僧故，半月往比丘僧中求教授。誰諸大姊忍僧差比丘尼某甲，為比丘尼僧故，半月往比丘僧中求教授者默然，誰不忍者說。僧已忍差比丘尼某甲，為比丘尼僧故，半月往比丘僧中求教授竟。僧忍，默然故，是事如是持。
大德一心念！比丘尼僧某甲等和合，禮比丘僧足，求教授。
大德僧聽！比丘尼僧某甲眾和合，禮大德僧足，求教授。
比丘尼明日應問可否？比丘教授師應期往，比丘尼應期迎比丘。期往不往者，突吉羅；比丘尼僧期迎而不迎者，突吉羅。若比丘尼聞教授師來，當半由旬迎至寺內，供給所須：洗浴具、羹粥、飲食、果蓏，以此供養；若不者，突吉羅。若比丘僧盡病、若眾不和合、若眾不滿，遣信往禮拜問訊。若比丘尼僧盡病、不和合、若眾不滿，亦當遣信往禮拜問訊；若不往者，突吉羅。
大姊僧聽！若僧時到僧忍聽，僧今差比丘尼某甲，為比丘尼僧故，往大僧中說三事自恣：見、聞、疑。白如是。
大姊僧聽！僧今差比丘尼某甲，為比丘尼僧故，往大僧中說三事自恣：見、聞、疑。誰諸大姊忍僧差比丘尼某甲，為比丘尼僧故，往大僧中說三事自恣：見、聞、疑者默然，誰不忍者說。僧已忍差比丘尼某甲，為比丘尼僧故，往大僧中說三事自恣竟。僧忍，默然故，是事如是持。
比丘尼僧夏安居竟，比丘僧夏安居竟。比丘尼僧說三事自恣：見、聞、疑。大德僧慈愍故語我，我若見罪，當如法懺悔。
彼比丘僧自恣日便自恣，而皆疲極。佛言：不應爾。若比丘僧十四日自恣，比丘尼僧十五日自恣。若大僧病、若眾不和合、若眾不滿，比丘尼應遣信禮拜問訊；不者，突吉羅。若比丘尼僧病、若眾不和合、若眾不滿，比丘尼僧亦當遣信禮拜問訊；不者，突吉羅。
律藏所明僧之正法，採要有三，故結集稱言：是法、是毘尼、是佛所教。
法者，謂五種遠離行。何等五？毘尼者，謂五種出要行。何等五？
佛所教者，謂五種教誡行。何等五？故經云：正法住、正法滅。謂之。於此傳法之人亦有於三，故聖語稱言：知法、知律、知摩夷。知法者，謂善持修多羅藏，如：阿難等。知律者，謂善持毘尼藏，如：優波離等。知摩夷者，謂善於訓導，宰任玄綱，如：大迦葉等。故凡欲暉蹤聖跡，以隆道教，繼軌後代，不絕於時者，非茲而誰！
五種入眾法。何等五？
五種如法默然。何等五？
五種非法默然。何等五？
五種棄法。何等五？
五種作羯磨法。何等五？斯謂知病、知藥、知對治，善於廢立通塞存護之儀，故致任持之功，義顯於此。
三種調法。
三種滅法。
三種不共住法。
大德僧聽！此比丘某甲，憙共鬪諍，共相罵詈，口出刀劍，互求長短。彼自共鬪諍已，若更有餘比丘鬪諍者，即復往彼勸言：汝等勉力，莫不如他！汝等多聞智慧，財富亦勝，多有知識；我等當為汝作伴儻。令僧未有諍事而生諍事，已有諍事而不除滅。若僧時到僧忍聽，為比丘某甲作呵責羯磨，若後復更鬪諍，共相罵詈者，眾僧當更增罪治。白如是。
大德僧聽！此比丘某甲，憙共鬪諍，共罵詈，口出刀劍，互求長短。彼自共鬪諍已，若復有餘比丘鬪諍者，即復往彼勸言：汝等勉力，莫不如他！汝等智慧多聞，財富亦勝，多有知識；我等當為汝作伴儻。令僧未有諍事而有諍事，已有諍事而不除滅。僧為比丘某甲作呵責羯磨。誰諸長老忍僧與比丘某甲作呵責羯磨，若復後更鬪諍，共相罵詈者，眾僧當更增罪治者默然，誰不忍者說。是初羯磨。僧已忍為比丘某甲作呵責羯磨竟。僧忍，默然故，是事如是持。
大德僧聽！是比丘某甲，無慚無愧，多犯諸罪，有見、聞、疑。先自言犯，後言不犯，前後言語相違。若僧時到僧忍聽，僧今與比丘某甲罪處所羯磨。白如是。
大德僧聽！是比丘某甲，無慚無愧，多犯諸罪，有見、聞、疑。先自言犯，後言不犯，前後言語相違；僧今與是比丘某甲罪處所羯磨。誰諸長老忍僧今與比丘某甲罪處所羯磨者默然，誰不忍者說。是初羯磨。僧已忍與比丘某甲罪處所羯磨竟。僧忍，默然故，是事如是持。
大德僧聽！是比丘某甲，犯某甲波羅夷罪。若僧時到僧忍聽，僧今與比丘某甲波羅夷罪滅擯羯磨，不得共住，不得共事。白如是。
大德僧聽！是比丘某甲，犯某甲波羅夷罪；僧今與比丘某甲波羅夷罪滅擯羯磨，不得共住，不得共事。誰諸長老忍僧與比丘某甲波羅夷罪滅擯羯磨，不得共住，不得共事者默然，誰不忍者說。是初羯磨。僧已忍與比丘某甲波羅夷罪滅擯羯磨，不得共住，不得共事竟。僧忍，默然故，是事如是持。
此後三羯磨，皆是治罰法，但以過有輕重，階之為三。前呵責羯磨等是調伏法，罪處所羯磨等是折伏法，滅擯羯磨等是驅出法。故經言：應調伏者而調伏之，應折伏者而折伏之，應罰黜者而罰黜之。若隨事而言，羯磨非一，備明律典，寧容具集。故各當其分，唯標一羯磨，示之恒式，餘類准以可知。
大德僧聽！比丘某甲，於此處雨安居。若僧時到僧忍聽，比丘某甲，於此處雨安居，為塔事、僧事出界行，還此處住。
諸大德僧聽！比丘某甲，於此處雨安居，為塔事、僧事出界行，還此中安居。僧忍，默然故，是事如是持。
大德僧聽！某甲、某甲諸比丘，受三十九夜，僧事故出界，是處安居自恣。若僧時到僧忍聽，某甲、某甲諸比丘，受三十九夜，僧事故出界，是處安居自恣。如是白。
大德僧聽！某甲、某甲諸比丘，受三十九夜，僧事故出界，是處安居自恣。誰諸長老忍某甲、某甲諸比丘，受三十九夜，僧事故出界，是處安居自恣者默然，誰不忍者說。僧已忍聽某甲、某甲諸比丘，受三十九夜，僧事故出界，是處安居自恣竟。僧忍，默然故，是事如是持。
我受七夜法，若干夜已過，若干夜在，受彼出。
凡諸部律，受日文各不同。後來諸師用事者，若執一部不用餘部，此亦是一家。今詳此諸部律文及以前事，互用皆得。所以者？如其定知前事或須一夜，即用十誦受一夜法；乃至七夜亦如是。或須三十九夜，亦用十誦羯磨受法。若須七日、十五日、一月日，即用四分律文受日法。若不定知前事幾日當了，即用僧祇律文受日法。復有人不解，即誦四分羯磨文，為他受僧祇事訖、十誦三十九夜，此皆非法不成。何以知？羯磨文中，疊事作法各各不同，故知不成也。今畏諸人謬用，總抄諸部律正羯磨文，呈簡諸賢。任見作法，隨事所用也。