未曾有侍者，薄拘阿修羅，
地動及瞻波，郁伽手各二。
我聞如是：
國，在勝林給孤獨園。
爾時，尊者阿難則於晡時從燕坐起，往詣佛所，稽首禮足，卻住一面，白曰：世尊！我聞世尊迦葉佛時始愿佛道，行梵行；若世尊迦葉佛時始愿佛道，行梵行者，我受持是世尊未曾有法。我聞世尊迦葉佛時始愿佛道，行梵行，生兜瑟哆天；若世尊迦葉佛時始愿佛道，行梵行，生兜*瑟哆天者，我受持是世尊未曾有法。
我聞世尊迦葉佛時始愿佛道，行梵行，生兜*瑟哆天；世尊後生以三事勝於前生兜*瑟哆天者：天壽、天色、天譽。以此故，諸兜*瑟哆天歡喜踴躍，嘆此天子甚奇！甚特！有大如意足，有大威德，有大福佑，有大威神。所以者何？彼後來生以三事勝於前生兜*瑟哆天者：天壽、天色、天譽。若世尊迦葉佛時始愿佛道，行梵行，生兜*瑟哆天；世尊後生以三事勝於前生兜*瑟哆天者：天壽、天色、天譽。以此故，諸兜*瑟哆天歡喜踴躍，嘆此天子甚奇！甚特！有大如意足，有大威德，有大福佑，有大威神。所以者何？彼後來生以三事勝於前生兜*瑟哆天者：天壽、天色、天譽者，我受持是世尊未曾有法。
我聞世尊在兜*瑟哆天，於彼命終，知入母胎，是時震動一切天地，以大妙光普照世間，乃至幽隱諸闇冥處無有障蔽。謂此日月有大如意足，有大威德，有大福佑，有大威神，光所不照者，彼盡蒙耀。彼眾生者因此妙光各各生知：有奇特眾生生！有奇特眾生生！若世尊在兜*瑟哆天，於彼命終，知入母胎，是時震動一切天地，以大妙光普照世間，乃至幽隱諸闇冥處無有障蔽。謂此日月有大如意足，有大威德，有大福佑，有大威神，光所不照者，彼盡蒙耀。彼眾生者因此妙光各各生知：有奇特眾生生！有奇特眾生生者，我受持是世尊未曾有法。
；若世尊知住母胎依倚右脇者，我受持是世尊未曾有法。我聞世尊舒體住母胎；若世尊舒體住母胎者，我受持是世尊未曾有法。我聞世尊覆藏住母胎，不為血所污，亦不為精及諸不凈所污；若世尊覆藏出母胎，不為血所污，亦不為精及諸不凈所污者，我受持是世尊未曾有法。我聞世尊知出母胎，是時震動一切天地，以大妙光普照世間，乃至幽隱諸闇冥處無有障蔽。謂此日月有大如意足，有大威德，有大福佑，有大威神，光所不照者，彼盡蒙*耀。彼眾生者因此妙光各各生知：有奇特眾生生！有奇特眾生生！若世尊知出母胎，是時震動一切天地，以大妙光普照世間，乃至幽隱諸闇冥處無有障蔽，謂此日月有大如意足，有大威德，有大福佑，有大威神，光所不照者，彼盡蒙*耀。彼眾生者因此妙光各各生知：有奇特眾生生！有奇特眾生生者，我受持是世尊未曾有法。
我聞世尊舒體出母胎；若世尊舒體出母胎者，我受持是世尊未曾有法。我聞世尊覆藏出母胎，不為血所污，亦不為精及諸不凈所污；若世尊覆藏出母胎，不為血所污，亦不為精及諸不凈所污者，我受持是世尊未曾有法。我聞世尊初生之時，有四天子手執極細衣，住於母前，令母歡喜，嘆此童子甚奇！甚特！有大如意足，有大威德，有大福佑，有大威神；若世尊初生之時，有四天子手執細衣，住於母前，令母歡喜，嘆此童子甚奇！甚特！有大如意足，有大威德，有大福佑，有大威神者，我受持是世尊未曾有法。
我聞世尊初生之時，即行七步，不恐不怖，亦不畏懼，觀察諸方；若世尊初生之時，即行七步，不恐不怖，亦不畏懼，觀察諸方者，我受持是世尊未曾有法。我聞世尊初生之時，則於母前而生大池，其水滿岸，令母於此得用清凈；若世尊初生之時，則於母前而生大池，其水滿岸，令母於此得用清凈者，我受持是世尊未曾有法。我聞世尊初生之時，上虛空中雨水注下，一冷一暖，灌世尊身；若世尊初生之時，上虛空中雨水注下，一冷一暖，灌世尊身者，我受持是世尊未曾有法。
我聞世尊初生之時，諸天於上鼓天妓樂，天青蓮華、紅蓮華、赤蓮華、白蓮華、天文陀羅花及細末栴檀香散世尊上；若世尊初生之時，諸天於上鼓天妓樂，天青蓮華、紅蓮華、赤蓮華、白蓮華、天文陀羅華及細末栴檀香散世尊上者，我受持是世尊未曾有法。
我聞世尊一時在父白凈王家，晝監田作，坐閻浮樹下，離欲、離惡不善之法，有覺有觀，離生喜樂，得初禪成就游。爾時中後，一切余樹影皆轉移，唯閻浮樹其影不移，蔭世尊身，於是釋白凈往觀田作，至作人所，問曰：作人！童子何處？作人答曰：天童子今在閻浮樹下。於是釋白凈往詣閻浮樹。時，釋白凈日中後，見一切余樹影皆轉移，唯閻浮樹其影不移，蔭世尊身，便作是念：今此童子甚奇！甚特！有大如意足，有大威德，有大福佑，有大威神。所以者何？日中之後，一切余樹影皆轉移，唯閻浮樹其影不移，蔭童子身。若世尊日中之後，一切余樹影皆轉移，唯閻浮樹其影不移，蔭世尊身者，我受持是世尊未曾有法。
我聞世尊一時游鞞舍離大林之中。於是，世尊過夜平旦，著衣持鉢，入鞞舍離城而行乞食。乞食已竟，收舉衣鉢，澡洗手足，以尼師檀著於肩上，往入林中，至一哆羅樹下，敷尼師*檀，結跏趺坐。是時中後，一切余樹影皆轉移，唯哆羅樹其影不移，蔭世尊身。於是釋摩訶男中後仿佯，往至大林，釋摩訶男日中後，見一切余樹影皆轉移，唯哆羅樹其影不移，蔭世尊身，便作是念：沙門瞿曇甚奇！甚特！有大如意足，有大威德，有大福佑，有大威神。所以者何？日中之後，一切余樹影皆轉移，唯哆羅樹其影不移，蔭沙門瞿曇身。若世尊日中之後，一切余樹影皆轉移，唯哆羅樹其影不移，蔭世尊身者，我受持是世尊未曾有法。
我聞世尊一時游鞞舍離大林之中。爾時，諸比丘置鉢露地。時，世尊鉢亦在其中。有一獼猴持佛鉢去，諸比丘訶，恐破佛鉢，佛告諸比丘：止！止！莫訶！不破鉢也。時，彼獼猴持佛鉢去，至一娑羅樹，徐徐上樹，於娑羅樹上取蜜滿鉢，徐徐下樹，還詣佛所，即以蜜鉢奉上世尊，世尊不受。時，彼獼猴卻在一面，取&#;去蟲，既去蟲已，還持上佛，佛復不受。獼猴復卻在於一面，取水著蜜中，持還上佛，世尊便受。獼猴見佛取蜜鉢已，歡喜踴躍，卻行弄舞，回旋而去。若世尊令彼獼猴見世尊取蜜鉢已，歡喜踴躍，卻行弄舞，回旋去者，我受持是世尊未曾有法。
我聞世尊一時游鞞舍離獼猴水邊高樓臺觀。爾時，世尊曝曬坐具，抖擻拂拭。是時，大非時云來，普覆虛空，欲雨而住，須待世尊。世尊曝曬坐具，抖擻拂拭，舉著一處已，攝持掃箒，住屋基上，於是大云已見世尊收舉坐具，便下大雨，於卑、高地滂霈平滿。若世尊令彼大云已見世尊收舉坐具，便下大雨，於卑、高地滂*霈滿者，我受持是世尊未曾有法。
我聞世尊一時游跋耆中，在溫泉林娑羅樹王下坐。爾時中後，一切余樹影皆轉移，唯娑羅樹王其影不移，蔭世尊身。於是羅摩園主行視園時，日中後，見一切余樹影皆轉移，唯娑羅樹王其影不移，蔭世尊身，便作是念：沙門瞿曇甚奇！甚特！有大如意足，有大威德，有大福佑，有大威神。所以者何？日中之後，一切余樹影皆轉移，唯娑羅樹王其影不移，蔭沙門瞿曇身。若世尊日中之後，一切余樹影皆轉移，唯娑羅樹王其影不移，蔭世尊身者，我受持是世尊未曾有法。
我聞世尊一時在阿浮神室中。爾時，世尊過夜平旦，著衣持鉢，入阿浮村而行乞食。乞食已竟，收舉衣鉢，澡洗手足，以尼師*檀著於肩上，入神室*燕坐。爾時，天大雷雨雹，殺四牛、耕者二人。彼送葬時，大眾喧鬧，其聲高大，音響震動。於是，世尊則於晡時*燕坐而起，從神室出，露地經行。時，彼大眾中，有一人見世尊則於晡時*燕坐而起，從神室出，露地經行，即往詣佛，稽首作禮，隨佛經行。佛見在後，問彼人曰：以何等故？大眾喧鬧，其聲高大，音響震動耶？彼人白曰：世尊！今日天大雷雨雹，殺四牛、耕者二人。彼送葬時，大眾喧鬧，其聲高大，音響震動。世尊！向者不聞聲耶？世尊答曰：我不聞聲。復問：世尊！向為眠耶？答曰：不也。復問：世尊！時寤不聞此大聲耶？答曰：如是。爾時，彼人便作是念：甚奇！甚特！極息至寂，如來、無所著、等正覺之所行。所以者何？寤而不聞此大音聲。若世尊*寤而不聞此大音聲者，我受持是世尊未曾有法。
羅尼拘類樹下初得佛道。爾時大雨，至于七日，高下悉滿，潢澇橫流。世尊於中露地經行，其處塵起；若世尊潢澇橫流，世尊於中露地經行，其處塵起者，我受持是世尊未曾有法。
我聞魔王六年逐佛，求其長短，不能得便，厭已而還；若世尊魔王六年隨逐世尊，求其長短，不能得便，厭已而還者，我受持是世尊未曾有法。
我聞世尊七年念身，常念不斷；若世尊七年念身，常念不斷者，我受持是世尊未曾有法。
於是，世尊告曰：阿難！汝從如來更受持此未曾有法。阿難！如來知覺生，知住、知滅，常知，無不知時。阿難！如來知思想生，知住、知滅，常知，無不知時，是故，阿難！汝從如來更受持此未曾有法。
佛說如是，尊者阿難及諸比丘聞佛所說，歡喜奉行！
