我聞如是：
一時，佛游瞻波，在伽池邊。
爾時，世尊月十五日說從解脫時，於比丘眾前敷座而坐。世尊坐已，卽
便入定，以他心智觀察眾心。觀眾心已，至初夜竟，默然而坐。
從座起，偏袒著衣，叉手向佛，白曰：世尊！初夜已訖，佛及比丘眾集坐來久，唯愿世尊說從解脫！爾時，世尊默然不答。
於是，世尊復至中夜默然而坐，彼一比丘再從*座起，偏袒著衣，叉手向佛，白曰：世尊！初夜已過，中夜將訖，佛及比丘眾集坐來久，唯愿世尊說從解脫！世尊亦再默然不答。
於是，世尊復至後夜默然而坐，彼一比丘三從*座起，偏袒著衣，叉手向佛，白曰：世尊！初夜既過，中夜復訖，後夜垂盡，將向欲明，明出不久，佛及比丘眾集坐極久，唯愿世尊說從解脫！
爾時，世尊告彼比丘：於此眾中，有一比丘已為不凈。彼時尊者大目揵連亦在眾中，於是，尊者大目*揵連便作是念：世尊為何比丘而說此眾中有一比丘已為不凈，我寧可入如其像定，以如其像定他心之智，觀察眾心。尊者大目*揵連卽入如其像定，以如其像定他心之智，觀察眾心，尊者大目*揵連便知世尊所為比丘說此眾中有一比丘已為不凈。
從定起，至彼比丘前，牽臂將出，開門置外：癡人遠去！莫於此住！不復得與比丘眾會，從今已去，非是比丘。閉門下鑰，還詣佛所，稽首佛足，卻坐一面，白曰：世尊所為比丘說此眾中有一比丘已為不凈，我已逐出。世尊！初夜既過，中夜復訖，後夜垂盡，將向欲明，明出不久，佛及比丘眾集坐極久，唯愿世尊說從解脫！
世尊告曰：大目*揵連！彼愚癡人當得大罪，觸嬈世尊及比丘眾。大目*揵連！若使如來在不凈眾說從解脫者，彼人則便頭破七分，是故大目*揵連！汝等從今已後說從解脫，如來不復說從解脫。所以者何？大目*揵連！如彼大海，從下至上，周回漸廣，均調轉上，以成於岸，其水常滿，未曾流出。大目*揵連！我正法、律亦復如是，漸作漸學，漸盡漸教。大目*揵連！若我正法、律漸作漸學，漸盡漸教者，是謂我正法、律中未曾有法。
復次，大目*揵連！如大海潮，未曾失時。大目*揵連！我正法、律亦復如是，為比丘、比丘尼、優婆塞、優婆私施設禁戒，諸族姓子乃至命盡，終不犯戒。大目*揵連！若我正法、律為比丘、比丘尼、優婆塞、優婆*私施設禁戒，諸族姓子乃至命盡，終不犯戒者，是謂我正法、律中未曾有法。
復次，大目*揵連！如大海水，甚深無底，極廣無邊。大目*揵連！我正法、律亦復如是，諸法甚深，甚深無底，極廣無邊。大目*揵連！若我正法、律諸法甚深，甚深無底，極廣無邊者，是謂我正法、律中未曾有法。
復次，大目*揵連！如海水咸，皆同一味。大目*揵連！我正法、律亦復如是，無欲為味，覺味、息味及道味。大目*揵連！若我正法、律無欲為味，覺味、息味及道味者，是謂我正法、律中未曾有法。
復次，大目*揵連！如大海中多有珍寶，無量璝異，種種珍琦，充滿其中。珍寶名者，謂金、銀、水精、琉璃、摩尼、真珠、碧玉、白珂、車&#;、珊瑚、琥珀、馬瑙、瑇瑁、赤石、琁珠。大目*揵連！我正法、律亦復如是，多有珍寶，無量*璝異，種種珍琦，充滿其中。珍寶名者，謂四念處、四正勤、四如意足、五根、五力、七覺支、八支圣道。大目*揵連！若我正法、律多有珍寶，無量*璝異，種種珍*琦，充滿其中。珍寶名者，謂四念處、四正勤、四如意足、五根、五力、七覺支、八支圣道者，是謂我正法、律中未曾有法。
復次，大目*揵連！如大海中，大神所居。大神名者，謂阿修羅、乾沓惒、羅剎、魚摩竭、龜、鼉、婆留泥、帝麑、帝麑伽羅、提帝麑伽羅。復次，大海中甚奇！甚特！眾生身體有百由延，有二百由延，有三百由延，有至七百由延，身皆居海中。大目*揵連！我正法、律亦復如是，圣眾大神皆居其中。大神名者，謂阿羅訶、向阿羅訶、阿那含、向阿那含、斯陀含、向斯陀含、須陀洹、向須陀洹。大目*揵連！若我正法、律圣眾大神皆居其中。大神名者，謂阿羅訶、向阿羅訶、阿那含、向阿那含、斯陀含、向斯陀含、須陀洹、向須陀洹，是謂我正法、律中未曾有法。
復次，大目*揵連！如大海清凈，不受死屍，若有命終者，過夜風便吹著岸上。大目*揵連！我正法、律亦復如是，圣眾清凈，不受死屍，若有不精進人惡生，非梵行稱梵行，非沙門稱沙門，彼雖隨在圣眾之中，然去圣眾遠，圣眾亦復去離彼遠。大目*揵連！若我正法、律圣眾清凈，不受死屍，若有不精進人惡生，非梵行稱梵行，非沙門稱沙門，彼雖隨在圣眾之中，然去圣眾遠，圣眾亦復去離彼遠者，是謂我正法、律中未曾有法。
復次，大目*揵連！如彼大海閻浮洲中有五大河，一曰伽，二曰搖尤那，三曰舍牢浮，四曰阿夷羅婆提，五曰摩企，皆入大海，及大海中龍水從空雨墮，渧如車軸，是一切水不能令大海有增減也。大目*揵連！我正法、律亦復如是，剎利種族姓子剃除須發，著袈裟衣，至信、舍家、無家、學道，不移動心解脫，自作證成就游。大目*揵連！不移動心解脫，於我正法、律中無增無減，如是梵志種、居士種、工師種族姓子剃除須發，著袈裟衣，至信、舍家、無家、學道，不移動心解脫，自作證成就游。大目*揵連！不移動心解脫，於我正法、律中無增無減。大目*揵連！若我正法、律剎利種族姓子剃除須發，著袈裟衣，至信、舍家、無家、學道，不移動心解脫，自作證成就游。大目*揵連！不移動心解脫，於我正法、律中無增無減。如是梵志種、居士種、工師種族姓子剃除須發，著袈裟衣，至信、舍家、無家、學道，不移動心解脫，自作證成就游。大目*揵連！不移動心解脫，於我正法、律中無增無減者，是謂我正法、律中未曾有法。
佛說如是，尊者大目*揵連及諸比丘聞佛所說，歡喜奉行！
