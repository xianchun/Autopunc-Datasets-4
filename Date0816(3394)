七十空性论本论有七十三个颂，以少从多或以整摄零，所以叫做七十。七十颂为能诠的文字，毕竟空的无依法为其所诠的义理，这就是空性。以七十颂表达诸法毕竟空的真理，或由七十颂显示缘起诸法的实性不可得的意义，所以叫做七十空性论。
七十空性论释论也是龙树菩萨自己造的。
七十空性论全部文义可以科摄为十个方面，因成十章。
一、标宗立义生住灭有无，以及劣等胜。佛依世间说，非是依真实。
生、住、灭、有、无、劣、等、胜是等一切，佛唯依世间名言故说，非依真实。问：如现说我等，此岂非有？后有无我慧转，故定应有我。答：无我非无我，非故无可说。
何以故？一切所说法，性空如涅槃。
问：汝说一切诸法皆自性空者，为依国王教来而说，为有通达一切法皆性空之正理耶？答：一切法自性，于诸因缘中，若总若各别，无故说为空。
一切诸法之自性，于诸因缘，或于因缘和合，随于一一法上，悉皆非有，故说一切诸法自性都空。生等唯依世俗说，无我亦无有实我，此义即显一切空，总别缘中无性故。
一、四门无果破生等有故有不生，无故无不生，违故非有无，生无住灭无。
法若已有，则不从因生；已有，乃名有故。无，亦不从因生，以无故。有无相违亦不得生，不相顺故。如有无相违，其非有非无又岂能生？是相违法故。生无故，住灭亦无。法若已有或已无，俱非违故皆不生。
问：佛说有三有为相，谓生、住、灭，又说生时有生，故有为法定应有生？答：已生则不生，未生亦不生，生时亦不生，即生未生故。
且已生则非所生，何以故？已生故。故已生者则非所生。又未生者亦非所生，何以故？尚未生故。诸未生者则非所生，离生作用、势力，自体非有，故非所生。又正生时亦非所生，何以故？此即已生及未生故。若是已生、未生，仍如前说，非是所生：其已生者已生讫故非是所生，其未生者尚未生者故，离生用故，无势力故及无体故非是所生。由离已生、未生，无别第三生时，故亦非所生。已生未生皆无生，即故离二无生时。
复次：因不成故亦无生。何以故？有果具果因，无果等非因，非有无相违。
若有果者，具足果故说名为因。若无彼果，则同非因。若非有果非无果，则成相违，有无应不俱故。有果无果及双非，非无过因故无生。
二、三时无因破生等三世亦非理。
又于三世因亦非理，何则？因若在前，因为谁因？因若在后，何用因为？若因果同时，此同时所生之因果，谁为谁因，谁是谁果？如是三世因亦非理。在前在后与同时，因皆有过生非有。
问：有一、二、多等数，数应理故，非一切法皆空；若有诸法，此数乃有，故一切法非皆是空？答：无一则无多，无多亦无一，以是一切法，缘起故无相。
若无一者则无有多，多若无者一亦非有，故诸法皆是缘起；以缘起故即为无相。一、多相待名缘起，缘起即是无相法。
问：经中广说缘起能有苦果，诸传教者亦说一心中有及多心有？答：缘起十二支，有苦即不生，于一心多心，是皆不应理。
经说十二缘起有苦果者，此即无生，以于一心中有、多心中有不应理故。何则？若一心者，则因果俱生；若多心者，则前支已灭，应非后支之因。俱非理故，缘起即无生也。十二有支苦不生，一心、多心俱过故；一心因果应俱起，多心前支非后因。
何故无生？以诸缘起因无明生，佛说无明缘颠倒起，而彼颠倒自性空故。何以故？非常非无常，亦非我无我，净不净苦乐，是故无颠倒。
言无常者，谓非有常；常若无者，即无能治之无常。余三亦尔，故无颠倒。复次：从倒生无明，倒无则不有，以无无明故，行无余亦无。
若无四倒，则无从彼所生无明；无明无故，则不起诸行；余支亦尔。缘起之首为无明，无明之因是颠倒；四倒无故无明无，无明无故余亦灭。
复次：离行无无明，离无明无行，彼二互为因，是故无自性；自若无自性，云何能生他？以缘无性故，不能生于他。
若离诸行，无明则不生；若无无明，亦不生诸行。此二互为因生故，皆无自性。若自无自性，云何能生他？是故自体不成之诸缘，非能生他。无明与行互为因，互因即是无自性，自性且无宁生他，是故诸缘不生法。
复次：
父子不相即，彼二亦非离，亦复非同时，有支亦如是。
父非是子，子亦非父，非相离而有，复非同时。如父子不成，十二缘起当知亦尔。
复次：梦境生苦乐，彼境亦非有，如是缘起法，所依缘亦无。
如梦境中实无依境所生之苦、乐，亦无彼所依境。如是因缘所生诸法及所依之缘，悉皆非有。父子即、离与同时，非有有支亦如是；梦境及彼生苦乐，喻缘及法悉非有。
问：若诸法无性，应无胜劣等，及种种差别，亦无从因生。
是故汝说诸法皆无自性，不应正理。答：有性不依他，不依云何有？不成无自性，性应不可灭。
若谓诸法有自性者，应非依他之法。若谓虽不依他可有法者，故曰不依云何有，谓不依他则不成法。若谓虽不依他亦成法者，则应不成无性；性若是有，应不灭坏，终不成无。汝谓无性不成法，实则有性法不成，有性即不依他故，不依他性则叵灭，是故果法及胜、劣，种种差别非性有。
问：缘自性、他性、无性之心非无所依，故性不空？答：自他性及灭，无中云何有，故自性他性，性无性皆倒。
无者，谓非有义。于此无中，岂可说有自性、他性及以灭坏？是故自性、他性、有性、无性皆颠倒摄。勿以能缘成有性，自、他、有、无皆倒故。
问：若诸法皆空，应无生无灭，以于性空中，何灭复何生。
若谓诸法皆自性空，则应无生无灭。汝说性空而有生灭，然于自性空中有何可灭及可生耶？若法自性毕竟空，彼法即应无生灭，以法必有自性时，方有可灭可生故。
答：一切法皆唯是空，何以故？生灭非同时。
生灭非同时者，谓生灭不同时有。汝谓无性生灭无，实则有性无生灭；性生性灭岂同时！
乙、破转救唯生无灭则无生。
若谓唯有生者，破曰无灭则无生，谓无灭中生不应理，以无无常性则无有生故。勿因生灭不同时，转许唯生而无灭；生灭原属相待有，无灭之生叵想像。
丙、破还计生灭同时应常有生灭。
又应常有生灭者，谓应常有生与无常性。倘因唯生理不成，仍计生灭同时有，应知同时性生灭，即是生灭常俱有，若法生灭常俱有，彼则究有抑为无！
丁、破以别义救生灭同时而逼计唯灭无生则无灭。
若谓无常性恒随法转，于生、住时不起作用，要至灭时方灭其法者，破曰无生则无灭，谓无生时灭亦非有。若无灭，则无灭相之无常性，以无灭者，说是无常性不应理故。故唯应有灭也。若谓生、住有灭体，故无所言唯生过，复以生、住无灭用，故无生灭同时失；无用有体体同无，或亦灭时无灭用，若必灭时灭有用，则应离生唯有灭。
若谓即唯有灭。答：
无生时无灭。不从自他生，是故生非有：无生则无灭。
于无生时应无有灭。彼生非从自、他生，由此生非有。非有生者，即不生也。无生则无灭者，谓无生者则无彼生之灭，故彼灭即非有。应知自、他皆不生，无生岂能更有灭！
复次：有生性应常，无者定成断，有生堕二失，是故不应许。
苦有生性应堕常过，至无生时定有断灭之失。以说有生性犯上二过，故不应许有彼生也。若生有性见二失；有则应常无断故。
问：相续故无过，法与因已灭。
生与灭是相续故，无有常断二失，与因力已其法乃灭。答：此如前不成，复有断灭过。
生灭非同时，我前已说，故许相续，如前不成。又汝相续，亦应有断灭失。有性相续非实同，则为实异勿妄救；实同仍同同时过，实异又落断常失。
问：佛说涅槃道，见生灭非空。
由见生灭，佛说涅槃之道，非为空性故。答：此二互违故，所见为颠倒。
此非见无生，是见生灭故。又见生与灭相违，见灭与生相违，彼生灭二相互违故，故见生灭知成错乱。依生乃有灭，依灭乃有生，故唯是空。若谓佛说涅槃道，由见生灭非见空。然汝是见性生灭，并见互违故成倒。须知生灭皆无性，相依而有故唯空。
问：若无有生灭，何灭名涅槃。
若无生灭，何所灭故而名涅槃？答：自性无生灭，此岂非涅槃。
若性无生无灭，岂非即是涅槃耶！若汝必执性生灭，难我何灭名涅槃。本无性生与性灭，即此我许为涅槃。
复次：若灭应成断，异此则成常，涅槃非有无，故无生与灭。
若谓灭是涅槃，则应成断。若是不灭，则应成常。是故涅槃非有、无性，无生无灭是涅槃。又汝见有性生灭，性灭涅槃应成断，涅槃不灭应是常，然实涅槃离有无。
问：灭应是有，是常住故？答：灭若常住者，离法亦应有。
若灭常住者，应离法有灭；复应无依。然此非理。复次：离法此非有，离无法亦无。
若离法及无法，俱无有灭。常灭离法无依故，不成何况离无法！
云何应知？能相与所相，相待非自成，亦非展转成，未成不能成。
能相待所相而立，所相亦待能相而立，离此，不能自成。亦非展转成者，谓互不成。由此理故，能相、所相二俱不成。此自未成之能相所相，亦不能成诸法。复次：因果受受者，能见所见等，一切法准此，皆当如是说。能相、所相相待有，自成、互成皆不成；彼二自身未有故，是亦不能成诸法。余如因、果、受、受者，能见、所见、明、暗等，相待而有都无性；反是一切皆不成。
问：诸时论者说有三世，故时应有。答：不住相待故，乱故无体故，无性故三时，非有唯分别。
时不成，何以故？不安住故。时不安住，作不住想。若不住者，则不可取。不可取者，云何施设？故时不成。又相待故，谓互相观待而立；由依过去成立现、未，依待现在成立过、未，依待未来成立过、现；由是相依而立故时不成。又即此时观待现在说名现在，观待未来则是过去，观待过去则是未来；如是杂乱故时不成。又无自体故，由自体不成故时亦不成。又无性故，时亦非有。要先有性，其时乃成，遍求彼性全无自体，故时亦非有性，唯分别耳。不住、相待、杂乱故、无性、唯想时不成。
就生、住、灭三相破为、无为法问：如说一切有为皆具生、住、灭三相，与此相违是名无为，故有、无为皆应是有？答：由无生住灭，三种有为相，是故为无为，一切皆非有。
所说生、住、灭诸有为相，若审观察皆不应理，故彼非有。由彼无故，有为、无为都无所有，纵许有为，若审观察，不应理故，说为非有。何以故？灭未灭不灭，已住则不住，未住亦不住，生未生不生。
此当问彼：为已生者生，抑未生者生？若已生者是则不生，何以故？已生故。未生者亦不生，何以故？尚未生故。即此生法为已住者住，抑未住者住？若已住者是则不住，已住故。未住者亦不住，何以故？未安住故。又彼为已灭者灭，抑未灭者灭？俱不应理。设许有为，若以此三次第观察皆不应理，故无有为。有为无故，无为亦无。生等三相皆无故，为、无为法亦非有。已、未三相次第观，纵许有为亦不成，有为无故无为无。
就有、无、一、多等相破为、无为法复次：有为与无为，非多亦非一，非有无二俱，此摄一切相。
若审观察，有为与无为非多，非一，非有，非无，非亦有亦无。应知此中此二法之一切相悉已尽摄。有无一多亦有无，非亦有及非亦无，为无为相悉摄尽；然彼皆无故非有。
六、业、果、作、受
正破业、果、作、受
问：世尊说业住，复说业及果，有情受自业，诸业不失亡。
世尊于经中多门说业及业果，复说诸业非无有果，及说诸业皆不失坏，及说有情各受自业；故业及业果决定是有。答：已说无自性，故业无生灭，由我执造业，执从分别起。
如前已说业无自性，故彼无生亦无有灭。颂言由我执造业，故业是我执所起。此执复从分别而生。佛虽曾说业及果，然无性故无生灭；无性之业我执生，我执复从分别起。
复次：业若有自性，所感身应常，应无苦异熟，故业应成我。
若业是有自性，则从彼业所感之身应是真实，应成恒常自性。彼业应无苦异熟果，彼业常住，故应成我；以无常为苦，苦即无我故。由业无自性，故业无生，由无生故即无有失。无常是苦苦无我；业若有性则应常，常则无苦应成我，彼所感身亦应常。勿虑空故业失坏，实则无性业方有。
复次：业缘生非有，非缘亦无有；诸行如幻事，阳焰寻香城。
业从缘生即非是有，从非缘生，更不得有。何以故？由诸行如寻香城、幻事、阳焰，故业无自性。复次：业以惑为因，行体为惑业，身以业为因，此三皆性空。
业从烦恼因生，诸行从业及烦恼为因而生，身从业因而生，是故此三皆自性空。缘非缘业悉非有，诸行如幻无性故；身、业及惑层依有，是故彼等皆无性。
总连环无业无作者，无二故无果，无果无受者，是故皆远离。
如是，若以正理观察：果无自性，则业非有；若无有业，作者亦无；若无业及作者，则亦无果；若无有果，即无受者；是故皆成远离。果无性故业亦无，业无性故无作者，业、作且无况业果，果无是亦无受者。
甲、逆明业、果无性复次：若善知业空，见真不造业，若无所造业，业所生非有。
由见真故，善能了知业自性空，不复造诸业。若无彼业，则从业所生者亦悉非有。善达业空不造业，无业亦无业所生。
乙、顺明作、业缘成问：为全无耶，抑少有耶？答：可有。如何而有？如佛薄伽梵，神通示化身，其所现化身，复现余变化。佛所化且空，何况化所化，一切唯分别，彼二可名有。作者如化身，业同化所化，一切自性空，唯以分别有。
如佛世尊以神通力示现化身，其所化身复现其余之化身。当知业亦如是。如来所化自性且空，况被化身所化余身耶？如是二事唯以分别可名为有。其业亦尔。作者及业分别有，勿虑全无如化故。
复次：若业有自性，无涅槃作者，无则业所感，爱非爱果无。
若谓业有自性者，有自性则定无涅槃，亦应无作业者，何以故？即无作者，亦有业故。若有自性者，则业所感之爱非爱果亦皆非有。性业叵灭无涅槃，性业自有无作者；作者无故果亦无，故汝不宜许性业。
问：经广说有，云何言无耶？答：说有或说无，或说亦有无，诸佛密意说，此难可通达。
经中有处说有，有处说无，亦有处说亦有亦无。诸佛密意语言，于一切种不易通达。有、无、俱教密难达，宁贸执有难说无。
七、根、境、识等问：此中说色是大种生故有，余非色诸法亦应是有？答：色从大种生，则从非真生，非从自性生。
若说色是大种所造，色则从非真实生。从非真者，谓非从自，是故色非从自性生。既说色从大种生，则知色非自性有。
乙、色无自性色不从他生彼无非他生。
问：是事实尔，非从自性生，是从他生，以诸大种是他故。破曰彼无非他生，谓色非从他生。何以故？以彼无故。彼无，即他无。云何他无？谓自性不成故从他非理；说无从他生固非理，说无之他亦非理故。自无自性之诸色，岂复需依有性他！
复次：大种非有故。若说大种从相生，彼相在大种前，不应正理。若无能相，则所依之大种亦不得成。复次：一中非有四，四中亦无一，依无四大种，其色云何有。
由四中无一？一中无四故，依止无体之四大种，其色云何得有耶？无者，谓非有也。大种能相非有故，自且不成色宁有；一中无四四无一，大种体无色性无。
复次：最不可取故。
最不可取故，色即非有。何以故？由最不可取故。色是最不可取，若无可取，云何是有？最不可取色非有，汝执有色是何因？
乙、心无自性心非色因由因因亦无，从因缘生故。
若谓由因，因即缘色之心。若有缘色之心，则能成彼色，以若无境，则心不生，由此心为因，故知有色。答：由因因亦无。因亦无者，因非有也。何以故？从因缘生故。其为因之心从因缘生，故彼非有。因缘生心心即无，故彼不成有色因。
丙、色若非无色应有因有无因非理。
又：有，无因，非理；若谓色是有，而无成立有色之因，亦非正理。谓因非有，非正理也。勿以心非性色因，横执无因而有色；世间岂有无因事，是故此执非正理。
复次：若谓能取色，则无取自体，缘生心无故，云何能取色。
若能取色者，则应取自体。然以自体能取自体，未见此事。从缘所生之心由自性空故无体，彼云何能取无色？勿以无因理曲故，又执心能取诸色；心不自取且无性，如何能取无性色！
问：经说过去色、未来色，故取色应有。答：能刹那生心，不取刹那色，云何能通达，过去未来色。
此约刹那色心而破。刹那生心尚不能取刹那生色，况能通达过去及未来之色；以非有故，不应通达。云何者？是除遣义。由此理趣，色最不可取。性心性色刹那间，尚不能取况过、未！
又虽许显色、形色，然说取色亦不应理。何以故？显色与形色，异性终非有，不应取彼异，许同是色故。
若显色、形色有异者，取彼二为异，容应正理。然许显、形同是色法，故不应理。显、形性非绝对异，同是色故不可取。
复次：眼识非在眼，非色非中间，彼依眼及色，遍计即颠倒。
若审观察：眼识非眼中有，非色中有，亦非彼二中间而有。遍计依眼及色有彼生者，即是颠倒。内眼外色及中间，能取眼识悉非有，愚夫持有自性见，定执依眼或依色。
一、直约能见、所见义破问：眼等诸处是有，眼所见等亦有，谓眼见色、耳闻声等？答：若眼不自见，云何能见色，故眼色无我，余处亦同尔。
若眼不见自性，云何能见于色？由不自见，亦不见色，故说眼无我，即无自性。又色亦无我，如不可见，即非是色。余处亦尔。以此次第，则余诸处皆成无我，即无自性。眼不自见宁见色，故知眼处无有我。色非可见亦无我。余处无我例亦尔。
问：眼能自见，非是识见。何以故？识是能取故，由能取细色等，故名曰识。眼能自见，眼以清净大种为体，此即眼之自性。能取此者，是识；如是能取显色、形色等诸色差别者亦唯是识。是故汝说若眼不自见云何能见色，不应正理。答：是事不然。何以故？眼由自性空，复由他性空。色亦如是空，余处空亦尔。
眼由依他起故名空，即眼是依他而成，凡依他成者即自性不成，故眼是自性空；眼由自性空者，自性即自体也。若许有他性，亦非正理。何以故？自性若无，岂复有他性？他性亦无，故是他性空。又言他性空者，他即是识，即是眼由识空异名；何以故？以眼无知故。若无知者，则不应有识性，故亦是他性空。又识亦即是空也。由何知空？以识是依他起故。云何依他？谓识依所知等而有。凡是依他有者即无自性，故识无自性；是故说识能取细色等，不应正理。
色亦如是者，谓与彼相同。如眼是自性、他性空，色亦是自性、他性空。云何色是自性、他性空耶？如前已说一切法自性于一切非有；若审观察，一切法皆非有，即是一切诸法皆无自性之异名。空者，即不可得之异名也。又由缘起故，亦说名空。如色由大种为因而成，是依他成，凡依他成者，则非自性成，故色是自性空。亦是他性空；色之他为眼及识，眼与识是有境，色即是境，境非有境，故他性空。又识属内，色是所行是外非内，故亦是他性空。
亦尔者，谓如色由自性、他性空，如是余处亦由自性、他性空。净种眼性自能见、识唯能取亦不然。眼、色及识自、他无。余处亦同无自、他。因缘生故自性空。自性无故他性无。此非彼故他性无；眼、识二者色之他，眼、识有境色是境，境非有境故他空；识内色外外非内，如是亦名他性空。此无彼故他性无；眼无知故无识性，由无识故名他无。
二、曲就触俱、不俱义破复次：若触俱一起，则余者皆空，空不依不空，不空不依空。
若时一处与触俱起，则余者皆空。是空则不依不空，不空亦不依空。一处触俱余处空，空与不空不相依。
触、受、识、识者复次：三非有自性，不住无和合，则无彼性触，是故受亦无。
三非有者，谓彼无。于不住自性中则无和合。和合无故，则无彼性触，谓无从彼所生之触。由无触故，受亦无。复次：彼止内外处，而有心识生，是故识非有，如幻如焰空。
由依内外处而有识生，故识非有。如幻事，如阳焰，其性本空。若作是念：有识、有识者，亦不应理。何以故？由依所识生，是故识非有，识所识无故，亦无有识者。
识依所识而生，故识非有。由所识、能识俱非有故，识者亦无。根、境、识三无和合，彼等不住自性故；三和无故性触无。性触无故受非有。识生依止内外处，即是无性如幻等，又依所识故无识。识、所识空识者空。
问：如说一切无常；以说一切无常故，即显不空。答：一切无常者，非常无有常，常无常依性，其性岂能有。
一切无常者，当知意说非常或无有常。若有性者，可说常或无常。其性岂能有，谓无有也。佛说一切无常语，意唯遮常非表性；性有可说常无常，过故彼性岂能有！
问：贪、瞋、痴应有，经中广说故？答：爱非爱颠倒，缘生贪嗔痴，是故贪嗔痴，非由自性有。
从爱缘、非爱缘，颠倒缘生贪、嗔、痴，故贪、嗔、痴非由自性而有。复次：于彼起贪欲，嗔恚或愚痴，皆由分别生，分别非实有。
于一境上起贪、嗔、痴，故贪、嗔、痴并由分别而生。分别非实有故，分别所生贪、嗔、痴亦非实有。云何非实？所分别无故，岂有能分别，以是缘生故，能所别皆空。
所分别全无。若无所分别，岂有能分别？由缘生故，所分别自性空，能分别亦自性空。贪等如次依爱缘，非爱及倒故无性；一境三毒唯分别，分别尚无况三毒；分别无由所别无，缘生所别亦无性。
复次：四倒生无明，见真则非有；此无故行无，余支亦如是。
由见真实故，不复从四倒而生无明。由此无名无故，则不生诸行，如是余支亦不生。无明缘于四倒生，见真则不起四倒，四倒无故无明无，无明无故余支灭。
复次：依彼有此生，彼无此不有，有性及无性，为无为涅槃。
若依彼而生此，则此从彼生，彼无此亦非有。有性、无性寂灭及有为、无为寂灭，即是涅槃。复次：诸法因缘生，分别为真实。
谓于缘起法贪着、顾恋、分别、执持。佛说即无明，发生十二支。
复次：见真知法空，则不生无明，此即无明灭，故灭十二支。行如寻香城、幻事及阳焰、水泡与水沫、梦境旋火轮。
如实了知诸法性空，即不生无明，此即无明灭；无明灭故，十二支悉灭。何以故？若审观察，诸行如幻，如阳焰，如寻香城等，是故性空。善了知此，则无明不起，即无明灭，故十二支皆当息灭。依彼有此是生理，彼无此灭为灭律；有性、无性、为、无为，一切寂灭即涅槃。缘生无性分别有，无明发生十二支。欲灭无明须见真，无明灭则余支灭；诸行如幻等性空，善知即能灭无明。
九、真、俗、空、有
复次：无少自性法，亦非无有法，以从因缘起，法无法皆空。
若审推求，全无少许有自性法，亦无少许无法。法与无法皆因缘生，故悉是空。复次：以此一切法，皆是自性空，故佛说诸法，皆从因缘起。
由一切法皆自性空，故佛说诸法皆是缘起。诸法自性皆空故，佛说诸法从缘起。
复次：胜义唯如是，然佛薄伽梵，依世间名言，施设一切法。
于胜义中，一切缘起诸法皆自性空，唯此而已。然佛世尊依止世间名言如实施设种种一切诸法。复次：不坏世间法，真实无可说，不解佛所说，而怖无分别。
于世间诸法不破不坏，于真实中则全无法可说。由未了知缘起胜义，不逮如来所说，故诸愚夫于无立、无相、无分别而起恐怖。胜义唯空不可说，世俗假有不可坏；愚者不逮于无立、无相、无想而恐怖。
复次：依彼有此生，世间不可坏，缘起即无性，宁有理唯尔。
世间说依于彼法有此法生，此世间理不可破坏。然凡缘生即无自性，若无自性，何能说有？决定如是！彼有此生俗叵坏，即俗无性理决然。
复次：正信求真实，于此无依法，以正理随求，离有无寂灭。
若成就正信勤求真实，于此所说都无所依之法，能以正理随求随欲者，则能远离有性、无性而得寂灭。复次：了知此缘起，遮遣恶见网，断除贪瞋痴，趋无染涅槃。性空真实无依法，正信勤求离有无；缘起能裂恶见网，了知断染趋涅槃。
