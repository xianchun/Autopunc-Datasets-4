風穴在汝州，昭禪師居焉，因處得名。其穴，夏則風出，寒則風入，有寒過者，笠子叩于地。
師諱延昭。見傳燈、廣燈作延沼。又它本作延照，非也。
上力延切。聯綿不絕貌。
下羊晉切，繼嗣也。
上匹賣切，分流也。下綿沼切，渺，水貌。
當作千尋。六尺曰尋。潯，水涯，非義。
呼宏切，群車聲。
當作受用。受，相付也。一曰承也，承受以為用。售，音授；賣不去手也，非義。
臨濟與黃蘗栽杉次，蘗云：深山栽許多樹作麼？濟云：與後人作古記。乃將鍬拍地兩下。蘗拈起拄杖云：汝吃我棒了也。濟作噓噓聲。蘗云：吾宗到汝，此記方出。溈山舉問仰山：且道黃蘗後語但囑臨濟？為復別有意旨？仰云：亦囑臨濟，亦記向後。溈云：作麼生？仰云：一人指南，吳越令行。南塔云：獨坐震威，此記方出。又云：若遇大風，此記亦出。見傳燈。
幾利切。覬覦，希望也。
音現，顯也。
殼當作谷。猶物在谷而未出。
封，執也。言執事而不脫迷也。
上知加切，叱怒也。下虐牙切。唅呀，張口貌也。
施智切。翅，翼也。
上匹米切，傾頭也。
古本切，轂齊等也。
乙諧切，推也。
本生經云：過去久遠有佛，名曰底沙。時有二菩薩，一名釋迦，二名彌勒。是佛觀見釋迦心未成熟，而諸弟子心皆純熟，如是思惟，一人之心易可速化，眾人之心難可疾治，即上雪山，入寶窟中，入大禪定。時釋迦菩薩作外道仙人，上山采藥，見底沙佛，見已歡喜，心生敬信，翹一腳立，叉手向佛，一心而觀，目未曾瞬，七日七夜，以一偈贊佛曰：天上天下無如佛，十方世界亦無比，世界所有我盡見，一切無有如佛者。於是超越九劫，於九十一劫得阿耨菩提。
少典之子，姓公孫，名軒轅。神農世衰，蚩尤為暴，軒轅與戰於涿鹿之野，遂禽殺蚩尤，而諸侯咸尊軒轅為天子。時播百谷，有土德之瑞，故號黃帝。
一本作圓天。
音酉，獄名也，在蕩陰。崇侯虎譖西伯於殷紂曰：西伯積善累德，諸侯皆向之，將不利於帝。帝紂乃囚西伯於羑里。閎夭之徒患之，乃求有莘氏美女、驪戒之文馬、有熊九駟，他奇怪物，因殷嬖臣費仲而獻之紂。紂大說，曰：此一物足以釋西伯，況其多乎！乃赦西伯，賜之弓矢斧鉞，使西伯得征伐。譖，莊蔭切，毀也。閎，音宏。莘，音詵。嬖，音壁。
上莫浮切，或矛，長二丈。下食尹切，兵器，可蔽身。昔有賣矛盾者，雙言其功：言盾，則矛刺不入；言矛，則能穿十盾。或云買汝矛，穿汝盾，如何？彼無辭矣。
當作為山。譬之為一簣之山而欲登九仞，取一捻土而欲壓千鈞，不其難乎？
敕角切。刺也。
易之爻辭也。九五，飛龍在天。即大人有為造物之時也，故以即帝位者，謂之登九五焉。
見祖英玄沙猛虎。
文侯過段干木之閭而軾之，從者曰：君何軾之乎？文侯曰：此非干木之閭，以吾聞干木不肯以身易寡人，寡人何敢不敬？干木廣於德，寡人廣於地；干木富於義，寡人富於財。地不如德，財不如義。寡人當以師禮事之，何況敬乎？文侯見段干木，立拱而敬言。及見翟黃，據胡床而與之語，翟黃不悅，文侯曰：干木官之則不顧，祿之則不受。今子官之則上卿，祿之則千鍾，又責吾禮。翟黃大慚，拜謝而出。見魏國史。
六韜五陣。武王問太公曰：青龍之軍以何先後？曰：角為陷，尾為翼。又孫子，善用兵者，言：陳如常山虵，擊其首則尾至，擊其尾則首至，擊其中心則首尾俱至。
西漢注曰：戰陳之義，本因陳列為名，而音變耳。字則作陳，更無別體，而末代學者輒改其字旁从車作陣，非經史之本文。
當作潦倒。潦，老之貌也。
與穉同，幼禾也，直利切。
西域記云：昔摩竭陀國有婆羅門，聞釋迦佛身長丈六，常懷疑惑，未之信也。乃以丈六竹杖欲量佛身，恒於丈端出過丈六，如是增高，莫能窮實，遂投杖而去，因植根焉。今竹材亨元年，遣使賀平高麗，稍習夏音。惡倭名，更號日本。使者自言，國近日所出，以為名。秦徐福止此為蓬萊，至今子孫皆曰秦氏。
謂中華大夏。
上去吏切，數也。
十洲記云：雞羅國、雞林府，皆海外國名。
京，大也。中國之大，無如京師。公羊傳曰：京者，大也；師者，眾也。天子之居，必以眾大之辭言之。
上音辰，下隱豈切。戶牖之間謂之扆。言天子之所居。
上丑貞切。赤色謂朱紫也。
上音謂。蝟張，言其鋒鋩不可觸也。
開山圓智禪師，諱紹宗，姑蘇人。得法於長慶棱，結庵於虔州了山二十載。國主李氏建開先道場，命師主之，主躬入山請宣法要。僧問：如何是開先境？云：最好是一條界破青山色。如何是境中人？拾枯葉，煮布水。師後終於所棲，遂塔焉。
上以醉切，下音向。
陽焰如水，言其幻也。
上音畜，長直貌。
居明州奉化縣，未詳氏族，自稱名契此，時號長汀子。五代初，示滅於岳林寺東廊，端坐石上，說偈云：彌勒真彌勒，分身千百億，時時示時人，時人自不識。偈畢，怡然而化。本朝謚定應大師。
莊子：萬物一馬。注：馬，戲籌也。
同，許救切。鼻就臭也。
此云黃色花，其香甚盛，花似此方梔子。
五門禪經云：於一切眾生忍辱不嗔，是名眾生忍。得眾生忍者，易得法忍。得法忍者，所謂諸法不生不滅畢竟空相。能信受是法忍者，是名無生忍。
即江南李景所立年號。
吾佛隨類化身獼猴、鹿、馬、巨岳、巔山。
如占切，頰須。
孤，此贊斷章，脫孤字，見古本。
猶善察也。
謂苦空無常四諦之法。
見雪竇瀑泉花巾。
法眼作注，似不相貫攝，竊觀上堂稱提，頗符石頭之意，今謹錄之。云：出家人但隨時及節便得，寒即寒，熱即熱。欲知佛性義，當觀時節因緣。古今方便不少，不見石頭和上因看肇論，云：會萬物為己者，其唯圣人乎！它家便道：圣人無己，靡所不己。有一片言語喚作參同契，末上云：竺土大僊心。無過此語也，中間也只隨時說話。上座今欲會萬物為己者，蓋為大地無一法可見。它又囑云：光陰莫虛度。適來向上座道，但隨時及節便得。若也移時失候，便是虛度光陰，非色中作色解。且道色作非色解，還當不當？上座若與麼會，便是沒交涉，正是癡狂兩頭走，有甚麼用處？上座但守分隨時過好。