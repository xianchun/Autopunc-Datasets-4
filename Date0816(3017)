上来礼请八位圣众，已沐云临。伏愿天心遥鉴，慧耳遥闻，放白毫光，当空寂照，与我檀那，消灾消难，延福延祥。此日今时，受诸供养。
上乘智广，万行因圆，非空非色，示心宗融地坛宝法侣云臻，宜成馥郁天花，妙供十方觉相。是花也，清香遍界，吟艳无尘生。回掌上之阳春柳，本胸中之造化。枝枝般若，叶叶真如。警来则楚汉霞飞，散处则蜀江锦乱。人天普泽，花果同时。众等虔诚，敷扬妙偈：花开明觉献心花，四色相融无五差。了见毗卢法界性，虔诚散献法王家。
中印教门，垂甘露，润色身，慧命上垂，乘法施禅悦，香积珍馐。十方三世诸佛之加持，六道四流众生之受领。该行散食法事，先诵金刚咒文。夫五位金刚，气形忿怒而护人护法；本尊圣像，相貌端严而利物利生。色恣赫赫冲太虚，体态堂堂动大地。勇除外道，慈济含灵。净身口意，业根断，消烦恼法。应化性体，指示菩提。毗卢密祖元流芳，教外真传最上王。萨埵密风光法界，师资性月皎冥阳。无遮法施沾甘露，不限圣凡润乳浆。持念诵，先当结请五金刚。
绕池妙水，元自一勺之多；密教真言，最乖半字之少。盂胜相地，花布如天。名为甘露之王，称作法身之佛。体犹冰雪，应化鸳鸯袈娑；心乃运池，胸藏卍字明镜。六道沾时阶十地，四生沐处契九天。同证三藐三菩提，了明无为无上道。勺多水自源流长，淮济江河浩瀚洋。大密加持甘露滴，中围灌洒醍醐凉。森罗万像沾霖雨，蠢动千流沐法浆。滴虑洗心凡入圣，鹏程九万正风光。
花开五智，心花微妙布五方；果结三身，性果圆成契三部。气运金木水火土，根清眼耳鼻舌身。轮分地水火风空，位定中东南西北。智豁五佛，理合一真。五佛巍巍正法王，花开五智自芬芳。大空地水火风体，中统东南西北方。应念如春生万物，随机若日照千光。利人接物周沙界，法施无遮施冥阳。
物人莫大，以饮食为先，养资身命；教法莫大，以密言最上，利济冥阳。伽耶山有麻米之仪，香积国供禅悦之喜。阿难梦回，然则三斛普施；调御乞饭，食则四众从。是以不凭广施无遮法食，焉能普资有情生灵？诸佛开加持密咒法门，使一粒遍十方之大；众生蒙赈济甘露法乳，令一滴沾万有之多。五音九族宗亲，六道四生佛子。饥虚蒙六味波罗密，渴恼沾八德甘露浆。食者资慧命法身，了无生无熟之藏；饮者润真心妙体，不垢不净之原。大密加持，上乘法施。涓涓甘露沾法界，粒粒伊蒲布大千。溥天皇土食为先，万物生灵本亦然。香国醍醐成玉馔，伽山麻米供金仙。无边法喜分三斛，最上密言诵五天。一粒普施周法界，广资水陆悉均沾。
金刚左伽，以名八角之轮坛；钩索锁铃，而结四方之疆界。轮敷本尊，座具疆界。定大圣域门，乃秘密中围。是瑜珈坛，混融凡圣，交感俗真。三摩嵯三摩耶，佛母金刚之极乐；又座与又座请，众生诸佛之威仪。警觉圣贤，了明闻见，教外别传。教外别传大密宗，有人参问此家风。众生戏舞升平世，诸佛欢娱极乐宫。蠢动含情皆有分，森罗影像自无穷。空非性了真如理，祇向单多一念中。
虚凝妙刹中，感三千大千之圣贤；湛寂大空里，包百亿万亿之神灵。不分三部十方，宁论四乘之地。见闻感格，知觉来临。五体投地，一心奉请。奉请虚凝妙刹中，太青文殊法界智。圆寂普贤真性王，圣中圣尊独自在。上首究竟吽迦罗，中下兮鲁军荼利。三密金刚三族母，八大明王八明妃。五密萨埵五普贤，歌谣供养八天女。毗卢舍那薄伽梵，地藏势至与观音。一百八佛海会众，七十二圣贤劫尊。八化佛顶五如来，三十七尊四护世。八万金刚莲花族，二十八部诸药叉。尘刹去今及未来，十方三世一切佛。辟支罗汉四果位，辩才天众五通仙。冥空缘觉及声闻，修多罗藏总持教。以天眼耳遥见闻，以他心通而证知。不舍慈悲四弘誓，恻塞目前如云集。哀垂请者降临此，愿受法食普同餐。
法水灌浇于法食，粒布十方；真言念诵于真乘，字资万有。献香花灯涂食之供，净眼耳鼻舌身之根。赞叹振铃，歌谣出杵。上圣云临海会，下凡雾集香汤。所陈需物当运心，外供养时内供养。但念梵音宜专意，理圆融处事圆融。今崇法食赈冥阳，香积国中妙味长。甘露洒时除热恼，密言宣处获清凉。食充鬼魅饥虚苦，物献佛身相好光。诸供养中法最上，清风明月自堂堂。
尽天地水，恒沙国土之神祇；穷畜鬼人，刹尘幽冥之界趣。有情含识，无限冤亲。上彻虚空，下穷水际。遥闻感格，远见来临。伏以仰启十方神，八海大龙诸小龙。世主梵王天帝释，修罗八部人非人。摩诃迦罗大黑天，白姐圣妃诃梨帝。三十三天与日月，二十八部诸神星。九曜七星六甲神，五岳四渎及四镇。江海山川泉池沼，树木丘陵冢墓间。旷野邦荒沙溪谷，风雨雷电天地祇。社稷津济河佰神，飞伏四王十二地。魁罡太一天曹府，南斗北斗圣真人。太岁飞鹿大将军，太阴黄幡及豹尾。岁德岁破并岁形，月煞日游及禁忌。月德月建青龙神，朱雀腾蛇勾陈等。白虎玄武城隍神，杂行疫病十二鬼。五方宅神土母公，门庭户慰大小耗。井灶巷陌阶渠涃，碓硙库藏谷稼神。如是无量灵神帅，凡前兴工多残害。迥恨心而趣菩提，终无参玄之善友。复请冥间阎王众，分生判死五道官。司命司禄把薄主，冥使善恶双童鬼。遍周六趣无间狱，铁围黑暗中罪徒。负财负命及冤家，七代考妣及宗祖。堕在恶趣大僧尼，针咽海腹魍魉魅。历劫饥虚长困穷，枉错形刹浮游鬼。啖精食血伺胎魂，大力小力诸魔王。如是无量魔鬼帅，各各将领所眷属。不可穷尽诸随徒，比那耶迦及起尸，水陆空行飞沉类。上极无色非非想，下至泥犁金刚际。虚空尽边诸神祇，难度罪囚及鬼魅，仰希地藏申洪慈，愿领罪徒诸魔帅，无前无后高下等，受我请以不违誓。弟子浅识而昧智，鲜心颙召未能周。一念愿以遍虚空，普令受请无留滞。倾山拔海轻捷众，奋迅雄凌罗刹徒，降临设会坛场中，奔集如云来应福。今欲广施无遮食，诚心供养等一如。随我愿力遍同沾，法味充济常分馥。居六趣者离六趣，处四生者出四生。咸蒙餐已证菩提，先得道皆相度者。
总分六道，各具一乘。称惟饿鬼，无名之变身体，其众生，有讳之呼种形。三十六部幽魂，闻召而雾集；八万四千饿鬼，知摄而云趋。咽喉开通，气形端净。各乘甘露之法食，同关六道之业门。自即皆发菩提心，咸蒙解脱；从此顿明本自性，总悟真空。诸鬼既集已，瞻仰施食人。犹如于父母，行人起慈悲。兴大慈悲心，与被开咽喉。须假三种力，二羽虚心合。如莲花未敷，三诵喉真言。合莲开三，心想一字呼。在于合莲上，变成水精珠。普施清冷光，照烛诸饿鬼。三十六部众，猛火悉消灭。咽喉悉开通，开咽喉真言。
开发三心，凭三种而修大善；竭勤二力，仗二门而食缘。精进菩提，广大之端；大愿大悲，财食之贡。伸念诵，以幽明。以精进心为宫殿，以菩提心为道场。以广大心为法会，以大愿力为法食。以大悲心为法财，施食功德满虚空。受者功德亦如是，愿此一食遍法界。如法供养十方佛，功德成就济群生。我今敬设无遮会，以大愿力普庄严。无量有情皆饱满，所得功德量难思。或如摩尼等微尘，或满虚空充法界。一食变成甘露食，一钱变成无量钱。普施众生皆克就，甘露法味能周遍。食已身心恒快乐，无边福慧自然生。常见诸佛闻妙法，速证无上佛菩提。先得道者皆相度，
无遮法食，所请有情，周遍普沾。飞腾罗刹，飞旷野鬼神，未受者令受，未足者令足，思食者受食，思水者受水，思火者受火。饥者与食，渴者与饮，冥者与光，寒者与温，热者与凉，贫者与财，苦者与乐。尽虚空界，无边遍匝，受一点者，得甘露味。既得沾者，所有罪障，悉皆消灭；一切苦恼，终不着身。善心增多，恶心自除。欢喜快乐，寿命长远。早超苦海，速证无上正等菩提。
次愿上承佛力，发广大心，下为有情，起无遮会。周遍法界一切含灵，为大施主，结大食缘。或是千生父母，万劫子孙，上下六亲，尊卑九族，良朋善友，债主冤家，各坐本因，沦溺三界。未离苦者，愿今离苦；未得乐者，愿今安乐；未发无上菩提心者，愿今发心。已发心者，愿早成佛，愿早成佛，愿早成佛。
复愿一切圣众，起慈悲心，庇护施主等家内，穿凿举动，误犯灵祇；移改兴工，错犯神祠。年运算尽，伏望延龄，或祚寿命，哀怜还久；冀诸佛之赞祐，蒙众生之密扶，长幼远序于欢忻，阖门当于康吉，祸难送于千里，福禄转庆于一门，谷稼仓库而添益，匮箧而满盈，家宅绝喑痾之疠，仆隶无劳瘟。强胜而滋繁，苗稼登实而丰熟。所作称，愿得成就，无诸灾障。回施有情，共成佛道。
凡夫识昧，恻度圣贤。虽遍周而未能普沾，周恐留滞，招无尤罪。或修行之此心，奔散于尘寰；或禅想之时意，起非于妄境。仰凭十力，有漏罪除；翘望三贤，烦恼障灭。悟真空八正之理，得无为于三密之中。在生而福智自圆，来世则道果成就。利益群品，沾者四生。共脱沦沉，永出苦海，速证无上正等菩提。
单多法食，莅遍于十方；不二教门，觯施于万类。渴饮者由生道而归佛道，饥食者自凡身而证法身。
净大圆镜内，本无去，以无来。真如实相门而有虔修菲供洞格华颜。荫宝盖而场，统金轮而兴佛事。然则具足三时启请，观宣最上加持，珍馐遍满于含生，法食普沾于蠢动。罄阵恭恪，惧有阙遗已慈悲致使阖门室家，庇荫神祇护祐光光檀灰而余烬。乃是香花分道，将启斋筵；楼阁乘空，咸归本土。伏愿万有千流蒙饶益，了明自性乾坤；四生六道尽超升，总认本来面目。然后修斋善信、合道场人，绵筵百载之洪庥，允协四时之福庆。千祥萃集，万善录文完。