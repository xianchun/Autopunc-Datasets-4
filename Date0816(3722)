二、發心五者：一、為解理者仍須愿故；二、為明發心攝法遍故；三、為欲辨異諸偏小故；四、為明中根發方悟故；五、為下八法作行始故。
釋曰：一、為解理者仍須愿故者，此明中根入道之人也。既於初乘修無所獲，良由未發等法界心，上求下化，是故依於三千妙理、無作四諦，發四弘誓。夫度生斷惑，下化境也；以悲為體，學法成佛，上求境也。以慈為體，慈能與樂，一樂一切樂，三千為樂體也；悲能拔苦，一苦一切苦，三千為苦體也。是則苦外無樂，樂外無苦，則名拔性德之苦，與性德之樂。此苦此樂，苦無苦相，樂無樂相，無非實相。今更示之。
下化者，苦、集二諦也。苦，則十界果報；集，則十界惑業。生死即涅盤，滅諦也；煩惱即菩提，道諦也。圓實四諦，苦集即道滅，道滅即苦集。則十界百界因果融處，自名為道；當體寂絕，自名為滅。故云苦集即道滅，道滅即苦集。以要言之，只是修觀行者依此妙境，哽痛自他，以成妙觀，故云為解理者仍須愿故。又復應知此發心者乃定內之所發也。若修觀前，不無發心，如五略中發大心是也。所發雖同，定內、定外不無異焉。
二、為明發心攝法遍故者，發心既依三千妙境，即是無作四諦在一念中。無作四諦緣之發心，豎窮三諦，橫周法界，攝法周遍，無越此也。
三、為欲弁異諸偏小故者，今圓發心緣無作諦，起四弘誓，是故名為真正發心，簡非三教菩薩、兩教二乘及九非心皆非真正，故云弁異諸偏小故。文中弁字，傳寫之訛，卻作弁者，周朝以皮為冠，故謂之弁，乃去聲呼。辨，別也，乃上聲呼。聲字俱非，不可不正，下去例爾。
四、為明中根發方悟故者，初乘觀法，久而不入，為之奈何。由此之故，或方等師教之，或自識進否，是故依境發菩提心，由發方悟，功由誓愿。
五、為下八作行始故者，愿為行始。始，本也，本立則行生，故云發僧那於始心，終大悲以赴難。是故始於安心，乃至正助，通名填愿。次位下三雖非觀法，由觀力故，通名為觀。觀即是行，故知發心為行始也。
三、安心五者：一、為明有愿仍須行故；二、為弁中根難安故；三、為示法同隨人異故；四、為示凡夫自他安故；五、為示開總出別安故。
釋曰：一、為有愿仍須行故者，有愿無行，名為狂愿，以行填愿，愿行相副，佛道可期。此亦且從一期相生而說，若前已入，豈須此耶？
二、為弁中根難安故者，夫安心中大略有二：一者、總安；二者、別安。總安者，唯止與觀，故云法性寂然名止，寂而常照名觀。物機多途，不可齊一，故隨其所欲，逐而安之，以四悉檀用止用觀，故有六十四番。譬如一網而有千目，至獲魚者，唯在一目，雖一目得，必假眾目六十四番方之可見。
三、為示法同隨人異故者，法謂三千，妙止妙觀，厥體本同，不可有異。隨人異者，謂總安、別安，根性殊故，則有空、有有、有雙亦、有雙非，四門、四悉，信行、法行一向相資，回轉等殊，故知法只一念，三千隨事，乍爾有異。若悟入者，同異何有？
四、為示凡夫自他安故者，凡夫者，凡師也。五品、十信，名曰凡師；破無明惑，方曰圣師。是知師者，難其人也。今之鄙夫比比當此任者，能無差乎？自他安者，凡師自行三十二番，凡師教他三十二番。言三十二者，且如空門有止有觀，各有四悉，則有八番止觀，一門有八，四門則有三十二番。自行既爾，化他亦然，則有六十四番安心，故云凡夫自他安也。
五、為示開總出別安故者，既以法性妙止妙觀總而安之，昏散之心彌增暗動，故須開總，別別安之，則是四門、四悉、自他六十四矣。
四、破法遍五者：一、為弁此門偏用慧故；二、隨用一門橫豎遍故；三、為初心者依教門故；四、示初心者依無生故；五、三諦圓融破方遍故。此中五意，後之三意別在今文，前之二意通在初後。
釋曰：治眾生病，用藥不同，不可以一藥能治眾病。上安心中，以眾生散病多故，乃用定法，是用有慧之定也。若已悟入者，不須余藥。既不悟入，藥力無功，故須轉藥以治厥疾。是故此門偏用慧故，慧為藥者，治昏病也。此乃即是有定之慧，適時用與，斯之謂也。
二、隨用一門橫豎偏故者，圓四門中，隨用一門即空有，乃至非空非有。如用空門，從假入空，自空入假，自假入中，此空門中之豎也。此一門中自有橫論四諦、因緣、六度等法。一門既爾，諸門亦然，故云隨用一門橫豎遍故。
三、為初心者依教門故者，止觀云：然破法須依門，經說門不同，所謂教門、行門、智門、理門。今止觀但依教門者，教能通至行、智、理故，復於教中簡藏等三，正在圓門，論破法遍。應知今用教之一門，即是上文空、有等四種門也。
四、示初心者依無生故者，此正明止觀部意，唯依無生，故知正修十乘觀法皆無生也。若修不入，方乃度入余三門耳。
五、三諦圓融破方遍故者，以破遍中，有豎有橫，及非橫豎，乃是寄次第觀以明行相。如初空觀，論破法遍，若非三觀一心中用，破則不遍。空觀既然，假、中亦爾，是故文中六處示妙，良在此也。
此中五意，後之三意別在今文者，意在破法令遍，已如上釋。前之二意通在初後者，謂始從觀於妙境，終至離似法愛，無非用於有定之慧，及隨用一門，橫豎破惑。然此亦且從於一期通途之說，若上安心，既是有慧之定，或已悟入，豈須更用有定之慧耶？此但從於未悟者之為言耳。
五、通塞五者：一、為示檢校非一節故；二、為示橫豎通仍塞故；三、為示一心仍有塞故；四、為示寶渚是為所通故；五、兼消經文過五百故。
釋曰：言通塞者，凡有二種：一者、通途通塞；二者、別途通塞。通途通塞者：一、豎中以三惑為塞，三觀為通。二、橫中以苦集、無明十二緣生、六蔽為塞，道滅、無明十二緣滅、六度為通。三、橫別通塞者，止觀引大品云：有菩薩初發心與空相應。又云：有菩薩初發心游戲神通。又云：有菩薩初發心即坐道場。同初發心，橫也；分屬三人，別也。論通塞者，望下為通，望上為塞，思之可見。四、一心通塞者，止觀云：若於一一法、一一能、一一所，皆即空、假、中，具諦、緣、度，是名無通無塞，雙照通塞。若於此法微有所著，是名為塞，塞則不通。
言檢校非一節者，於此四中，一一皆以四句推檢，即是檢校無別檢也。若四通處而起塞者，必須破塞而存於通。譬如用兵，以將破賊，將若為賊，此賊亦破，賊若為將，此將亦護。三觀為將，三惑為賊，將若為賊，只是於通而起塞耳。節節檢校，方之可知。
二、為示橫豎通仍塞故者，三觀相望，展轉論之，如空能破有，得名為通；假能破空，得名為通。空為假破，空又成塞。假雖勝空，得名為通。若望中道，亦名為塞，中勝二邊，得名為通，隔小故塞。此約豎論，通仍名塞。若橫論三觀，通仍塞者，如上文引大品，三人發心是同，三觀為別，各於當分為通，不相收為塞。法相淺深任運，自有通塞，況復於中起苦、集、無明、蔽等，寧非塞耶？
三、為示一心仍有塞故者，一心三觀，本無通塞。止觀云：若於無塞無通，起苦、集、無明、障蔽者，非但失於神通，亦失馬、步。神通、馬、步，文出大論，此三本喻橫別三觀。神通，中觀也；馬，假觀也；步，空觀也。一心起著，尚失於空，而況中耶？是則三觀皆失，此是一心別相之檢，此塞須用四句推檢，破塞令通，故云為示一心仍有塞故。
四、為示寶渚是所通故者，寶渚之名，文出涅盤；寶所之名，文出法華。譬同語異，皆譬證理為渚為所。證理淺深，有分有滿，淺分，在於初住；深滿，在於究竟。今文之意，且在初住耳。
五、兼消經文過五百故者，經文明滅化城，趣寶所，須過五百由旬險難之塞，方達通也。言五百由旬者，有三義焉：一、約果報生死之處；二、約生因煩惱之惑；三、約觀智能過五百。生死處者，三界為三百，方便土為四百，實報土為五百。生因煩惱者，見惑為一百，五下分結為二百，五上分結為三百，塵沙為四百，無明為五百。觀智能過者，空觀能過三百，假觀能過四百，中觀能過五百。應知只是一念十界、百界，因果不二，即空、假、中，彈指能過五百由旬，無塞可破，無通可護，即是通塞之正意也。
六、道品五者：一、為示須用道品調故；二、為示調停異偏小故；三、為示念處是陰境故；四、為示道品攝諸行故；五、為示品後必有門故。
釋曰：一、為須道品調故者，道品有四種：一者、相生；二者、當分；三者、相攝；四者、對位。今明調品，唯相生一，余三非是調停也。所以須此調停者，上雖破遍及識通塞，若不調停道品，何能疾與真法相應？是故三四、二五，只七單八，調而停之，至三脫門，得入真理，功由調故。若上五乘已得入者，不須於此，故云為須道品調故也。
二、為示調停異偏小故者，止觀云：諸道諦三十七品今不具記，但明無作道諦三十七品成於一心三觀義故。既云但明無作道品異偏小義，於茲可見矣。
三、為示念處是陰境故者，乃圓陰境者，亦即不思議，亦名為陰入，故止觀念處文中，先示一念心起不思議，乃十界陰入不相妨礙，是重舉第一不思議境為念處境。前總觀陰既不悟入，是故離總出別，而為身、受、心、法四境而調停之，故知前之五乘并觀於陰，故破遍後，例余陰入者，乃是預為通塞道品之本也。故知自破遍，後通塞道品等，皆悉具觀五陰故也，故云為示念處是陰境也。
四、為示道品攝諸行故者，謂四教行不出道品，如止觀引大經云三十七品是涅盤因，非大涅盤因者，乃三十七品攝前三教之行也。又云無量阿僧只助菩提法是大涅盤因，此圓教三十七道品也。又凈名云：道品善知識，由是成正覺。此道品攝因果也。又若別以四念處攝一切法者，如云：念處是法界，攝一切法。此獨以四念處一法攝一切法也。又以七科互相攝者，如舉念處一法，收余六科，乃至若舉八正，亦收一切。此如相攝道品，通攝四教行故，故云道品攝諸行也。
五、為示品後必有門故者，此明三十七品將到無為城，城有三門，若入此門，即得發真，所謂空、無相、無作門也，亦名三三昧。此實道品功能而致之也。
七、正助五者：一、為示重蔽者必須助故；二、為示事度能治蔽故；三、為示助道攝法遍故；四、為示正助合行相故；五、為示三教俱是助故。
釋曰：正助者，正家之助，故云正助。以前正觀，修而不入，必須助道，如世澣衣，以水澣之，垢既不去，必假灰皂，以助清水，垢方去焉。
言一、為重蔽者必須助故者，蔽謂六蔽，塞六度門，故云蔽也。一、吝蔽，蔽布施度門故；二、貪蔽，蔽持戒度門故；三、嗔蔽，蔽忍辱度門故，乃至愚癡蔽，蔽智慧度門故。此六蔽障，人皆有之，但有輕重。今明助道，乃治重者也。是故止觀四句簡之：一者、根利無遮，易入清涼池，不須對治；二者、根利有遮，但專三脫門，不須助故；三者、根鈍無遮，但用道品調適，轉鈍為利，亦不須治；四者、根鈍遮重，牽破觀心，為此根性，故須對治，故云為重蔽者必須助也。
二、為示事度能治蔽故者，以通塞中，以蔽為塞，以度為通，今明對治，故宜用之。以由此六對治便故，是故用之。然此亦且言於對治，若乃轉治、兼治、具治、第一義治，此亦未論，具如止觀本文，此但大略而已。
三、為示助道攝法遍故者，此乃同體之權以為助道，方能遍攝一切諸法故。止觀本文中略明攝諸品，調伏六根、十力、四無所畏，乃至八十隨形好，及一切法，今謂若非同體之權，正助合行，助道之外，更無一法，豈能攝諸法遍耶？
四、為示正助合行相故者，正，三觀也；助，六度也。合行者，圓實行人了一切法無非法界三千實相，用度破蔽，蔽即法界，度亦法界，法界無外，無二無別。如此之說，乃總而言之也。若別論者，且如布施破慳蔽者，能施之心、所施之物、能受之人，三處皆空，無非實相三千妙理。布施既爾，乃至智慧破癡亦復如是。合行之相，大率略爾。
五、為示三教俱是助故者，佛出世意，本在一圓，施三教權，為助圓實。是故大車譬中，前之六乘乃是車體，及以具度第七乃是有多仆從。故止觀中明事六度，具列藏、通、別教，故知三教皆助道也。法華云：更以異方便，助顯第一義。斯之謂也。若以四教相望，展轉為助，還須圓實以為所助，必不可以圓而助三也。
八、次位五者：一、為示妙位使不濫故；二、為示妙位德難思故；三、為示慕果令思齊故；四、為增上慢知非圣故；五、為逗眾生宜樂者故。
釋曰：位者，行之所階也。道不浪階，隨功所涉，故謂之位。圣人於無為法中而有差別，是故天臺於一代教，立四教位。前三教位非今所論，圓妙之位，乃今所辨。言妙位者，不明六即，非圓妙位。所言即者，一念即是免退屈自鄙之過，於此即中，高下甄分，免於叨濫，故謂之六。吾祖妙談，盡理盡事，無過此也。嗟夫！世有濫學大乘之者，不覽佛教，不知佛旨，自謂即心是佛，無修無證，我已是佛，佛與我齊，自誤誤他，良可悲痛！
今明圓妙之位乃不思議之位也，不分而分，乃有六焉：一者、理即位，謂一切眾生依報、正報無非實相三千三諦，此但是理殊未有修。所謂法身體素天龍之所忽劣，正斯謂也。或善知識教，或彼圓頓乘，聞於理性三千三諦，深而解之，此名字即位也。依而觀之，得入五品，名觀行即位也。由此觀行，進入六根清凈，名相似即位。由此相似，得入初住，名分真即位。分真即長則涉住、行、向、地、等覺，俱名分真即位。妙覺一位，名究竟即。又復應知六即之位，位位無外，皆不思議，方名妙位，故云為示妙位使不濫故。若識六即，絲毫不濫矣。
二、為示妙位德難思故者，位位功德皆不思議，且如五品，初聞經一句，展轉教人，至第五十，置前四十九人，只將第五十而為校量。經云：若四百萬億阿僧只世界六趣四生，如是等在眾生數者，有人求福，隨其所欲娛樂之具，皆給與之。一一眾生與滿閻浮提七寶布施，及七寶宮殿樓閣等。如是布施，滿八十年已，又作是念：然此眾生皆已衰老，年過八十，我當以佛法而訓導之。一時皆得初、二、三、四果。於汝意云何？是大施主所得功德寧為多否？彌勒答云：甚多，世尊！佛告彌勒：我今分明語汝，是人以一切樂具施於四百萬億阿僧只世界一切眾生，又令得阿羅漢果，不如是第五十人聞法華經一偈隨喜功德，百分不及一，千萬億分不及其一。
嗚呼！初品功德尚猶如此，何況第二品？五品其功德又如何哉？五品尚爾，十信、十住乃至妙覺又豈可校量耶？故云為示妙位德難思故。
三、為示慕果令思齊故者，次位之設高下，焉有因果？欲令修觀行者勤策觀道，希慕圣果，自強不息，是故云也。
四、為斥增上慢知非圣故者，示圓修者，行有所克，各有相狀。如入五品者，應須得定獲持，若入十信，應須六根互用。如法華中說此凡位，證相如此。圣位者，初住一發一切發，發一切功德，發一切智慧，發一切境界，真六根發見聞覺知等，乃百佛三千大千世界，亦百佛三千大千世界須彌鐵圍於身中現。二住已去，倍倍增益，如何微有無生法塵與意作對，及得少禪自謂真圣，豈非增上慢耶？邇世亦有不曾無生法塵與意作對，而復不曾獲得少禪，自向人說：我已證得。此非上慢，乃大妄語人，罪結四重。增上慢者，其罪猶輕，可不驚乎！
五、為逗眾生宜樂故者，大乘、小乘經論所出次位不同，有開有合，皆為是機。茍執一途，於法成諍，且如圓位，自有開前合後，如三十三天皆服甘露不死之藥；自有開後合前，如十四夜月；自有前後俱開，如四十二字；有前後俱合，如開示悟入。若非被物，安有如此多少不同？若執一文為是，則三文皆非。悉檀逗物，方為通見。
九、安忍五者：一、為示內外障須安忍故；二、為斥鄙夫擅師位故；三、為示行者內外術故；四、為示先賢安忍軌故；五、為令策進相似位故。
釋曰：內外障須安忍故者，內障，謂諸煩惱，強賊也；外障，謂名譽、利養，輭賊也。此內外障若不安忍，能壞觀心，是故示之。
二、為斥鄙夫擅師位故者，師者，人之模范，深沈大度，能忍違順，鎮鎮不動，方堪為師。那得見少善則喜，見少惡則憂，輕毛隨風，非愚鄙之夫耶？
三、為示行者內外術故者，術，謂法術，有內外故。內三術者，謂即空、假、中之三觀，治三惑也。外三術者：一、莫受莫著，治於外障，名聞、利養、眷屬等故；二、縮德露玼，治於外障，名譽黏系等故；三、一舉萬里，治於輭賊。三觀之心，必為牽破，五品之位，何由增進？吾祖親證，用此教人，豈虛也哉？
四、為示先賢安忍軌故者，止觀引南岳嘆曰：一生望入銅輪，領徒太早，所求不克。嘗著發愿文云：若有國王大臣等，請建講者，擇！擇！擇！擇！高勝垂軌，可以鏡焉。天臺指南岳師為高勝士，四言擇擇者，殷勤垂誡，欲令後學善須決擇。然不唯南岳垂誡若此，天臺垂終亦有此恨，不早領徒，位階十信。嗚呼！吾祖以領徒為患，今人以領徒為得，何相反之如此耶？
五、為令策進相似位故者，安忍之位，在於五品，果能有上能安之法，則強輭二賊不能為害，觀道增進可入六根，故云為令策進相似位故。止觀云：修行至此，審自斟酌，若智力強盛，須廣利益。若其不然，且當安忍，深修三昧，行成力著，為化未晚。六根位成，一音遍滿，聞者歡喜，自利利他，其功大矣。
十、離愛五者：一、為令離於頂墮位故；二、為示大小乘頂墮別故；三、為示似愛非真愛故；四、為示功用異偏小故；五、為令策進入初住故。
釋曰：法愛者，行上九法，過內外障，應入初住，真證中道，以由愛味似中道故，不克前進。相似中道與真中道，如瓜比瓠，如鍮比金，人杌次位；
釋曰：止觀云：今此一章是觀陰界入境，須約陰入而判次位，所謂黑陰入界即三惡道位，白陰入界即三善道位，善方便陰入界即小乘似位，無漏陰入界即二乘真位，變易陰入界即五人位，法性常色常受想行識陰入界即佛位。
言無漏陰入界即二乘真位者，且據斷惑證真未出界者而為言也。言變易陰入界即五人位者，變易之言，須該方便、實報二土，兩教二乘惑盡出界，生方便土。通、別菩薩見思盡者，及圓十信四住已斷，此三菩薩皆生方便，圓初住去，別登地去，舍報亦生變易之土，乃實報也。總而言之，只是果地二乘及衍三教斷惑菩薩生界外者，名為五人，唯取妙覺為佛位耳。
四、六時五悔為入位方便，他不明之，將何以為圓行之始？
釋曰：止觀云：四種三昧修習方便，通如上說，唯法華中別約六時五悔重作方便。乃至云：今於道場日夜六時勤行五悔，助開觀門，一心三諦，豁爾開明，圓解成就，正信堅固，即初隨喜位也。初品既爾，乃至五品及以十信，五悔益勤，三諦愈發，五十校計經云：等覺菩薩猶修五悔。求入至極，世有無慚之人見修行者，指目而笑，況茲五悔出自大乘。法華五悔，普賢觀說，豈普賢菩薩知識位行不及爾耶？他宗不明，灼然無以為圓行始。
九、安忍四者：一、雖行六度，事理相即，即位未深，因生違順，他不弁此，牽破觀心，不入六根，良由於此。
釋曰：雖行六度，事理相即，結前也；即位未深者，生後也。始於觀陰，逮今識知次位，所修觀法已歷八乘，蔽障雖息，觀慧雖明，或未入品，或入初品，故云即位未深。以未深故，因生違順。違即惡也，順即善也。止觀云：那得薄證片禪，即以為喜，才見少惡，即以為憂？又名譽、利養、眷屬等，是輭賊也；煩惱、見、慢等，是強賊也。違順可知，故令行者深知違順，苦到求哀，策進觀法，得入五品及以六根。他宗縱有明觀行者，而不辨此違順之相，牽順觀心，尚不入品，況六根耶？
二、事理雖即，須知此位煩惱全在，豈以麤心暫時少息，便計此相而為果頭？若嘆為果頭，慚不敢受，若降為凡下，仍復鄙之，二楹中間無所名也。是故當知，初品校量，他己無分。
釋曰：煩惱全在等者，此明名字即人，發深陰解，或得片禪，見思、塵沙、無明三惑宛然全在，雖猶觀力，麤心少息，無謂此相便為果頭。果頭者，證果之極，故云果頭。若有人來贊嘆於己為果頭者，深生慚愧，不敢當之。若為他人降為凡下，仍又鄙惡，不肯甘之。上非佛果，下非凡下，兩楹中間無所名也。二楹者，兩柱之間也。當知此人若以初品檢校忖量，尚已無分，況余品余位耶？
三、內外違順俱安忍，故須明識能忍所忍。
釋曰：見、慢、煩惱，內也，違也，所安忍也；一心三觀，能安忍也。名譽、利養、眷屬等，外也，順也，所安忍也；莫著莫受，縮德露玼，一舉萬里，能安忍也。故云明識能忍所忍。
四、以三術自安，令入後位。
釋曰：三術有內外：內謂三觀，外謂莫著等。能以此術善安止觀，則內外妨障寂然不生，穩入後位，六根凈矣。
十、離愛四者：一、三界愛斷，仍受愛名；
釋曰：能安忍故，得入十信，六根清凈，三界見愛悉已除斷。愛味相似中道法塵，此愛即是別愛故也。
二、此頂墮名不同退墮；
釋曰：十信相似，名為頂墮。此墮但取著相似中，不進後位，名之為墮。既斷見思，長別苦海，故無退墮惡道之義。若小乘頂位，則有二墮：一者、不進不退，名為頂墮；二者、造業墮惡，名為退墮。今非退墮，故云不同。通、別二教，比說可知。
三、受此互用，得法愛名；
釋曰：受此互用者，既破見思，入相似位，故能六根更相互用。且如肉眼能見大千麤細之色，山川石壁不能為障。眼亦能聞大千界聲，眼亦能嗅大千界香，眼亦能了大千界味，眼亦能覺大千界觸，眼亦能思大千界法。眼根既爾，余根皆然，功由相似，三諦顯發。初入此位，勝用如此，耽味愛著，故名法愛。
四、此位向後，復須入位。
釋曰：此位向後者，此位乃指六根清凈，若於相似中道妙理不生愛著，名離似愛。似愛離已，得入真位，真位復須位位離愛，名離真愛。位位深觀，舍當位著，至入妙覺，方得究竟，豁同真凈耳。