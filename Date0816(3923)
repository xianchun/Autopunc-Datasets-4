南岳大惠禪師，諱懷讓，金州人也，俗姓杜。唐儀鳳二年四月八日降誕，感白氣應於玄象，在安康之分。太史瞻見，奏聞高宗皇帝，帝問：是何祥瑞？
太史對曰：國之法器，不染世榮。帝勅金州太守韓偕親往存慰。
家有三子，師居其小。年始三歲，炳然殊異，性多恩讓，父乃安名懷讓。至年十歲，惟樂佛書。時有三藏玄靜過金，見而奇之，告其父母曰：此子若出家，必獲上乘，廣度眾生。
垂拱三年，方十五歲，辭親往荊州玉泉寺，依弘景律師出家。通天二年受戒，後習毘尼藏。一日，自嘆曰：夫出家者，為無為法，天上人間，無有勝者。時有同學坦然，知師志氣高邁，勸師同謁嵩山安禪師。安啟發之，不契，乃直詣曹溪禮六祖。
祖問：什麼處來？
師云：嵩山安禪師處來。
祖云：什麼物與麼來？師無語。
經于八載，忽然有省，乃白祖云：某甲有個會處。
祖云：作麼生？
師云：說似一物即不中。
祖云：還假修證也無？
師云：修證即不無，不敢污染。
祖云：秪此不污染，是諸佛之諸行。金雞解銜一粒米，供養什邡：心能藏事，說向漢江濱。湖波探水月，將照二三人。
六祖又云：吾先師有言，從吾向後，勿傳此衣，但以法傳。若傳此衣，命如懸絲。即道化示，莫損於汝。聽吾偈曰：心地含諸種，普雨悉皆萌。頓悟花情已，菩提果自成。汝向後出一馬駒，踏殺天下人。師侍奉一十五載。
先天二年，始往南岳，居般若寺。示徒云：一切萬法皆從心生，心本無生，法亦無住。若達心地，所作無礙。非遇上根，宜慎言哉！
僧問：如鏡鑄像，像成後，光歸何處？
師云：如大德未出家時相狀向什麼處去？
云：成後為什麼不監照？
師云：雖然不監照，謾他一點也不得。
馬祖於南岳傳法院後，獨處一庵，唯習坐禪，凡有來訪者都不顧，師往彼亦不顧。師觀其神宇有異，憶六祖讖記，乃多方誘導。
一日，將甎於庵前磨，祖亦不顧，時既久，乃問曰：作什麼？
師云：磨甎作鏡。
祖云：磨甎豈得成鏡？
師云：磨甎既不成鏡，坐禪豈得成佛？
祖乃離座云：如何即是？
師云：譬牛駕車，車若不行，打牛即是？打車即是？又云：汝學坐禪？為學坐佛？若學坐禪，禪非坐臥；若學坐佛，佛非定相。於無住法，不應取舍。汝若坐佛，即是殺佛；若執坐相，非達其理。
祖聞斯示誨，豁然開悟，禮拜問云：如何用心，即合無相三昧？
師云：汝學心地法門，如下種子；我說法要，譬彼天澤。汝緣合故，當見其道。
祖云：道非色相，云何能見？
師云：心地法眼能見道，無相三昧亦復然矣。
祖云：有成壞否？
師云：若以成壞聚散而見道者，非也。聽吾偈曰：心地含諸種，遇澤悉皆萌。三昧花無相，何壞復何成？
祖既蒙開悟，侍奉十秋，日益玄奧。師入寶馬祖闡化江西開元寺，師問眾曰：道一為眾說法否？
眾曰：已為眾說法。
師云：未見通個消息來。遂遣一僧去，待伊上堂時，但問作麼生，記取答話來。
僧如教，回，舉似師：祖云：自從胡亂後，三十年來不曾少鹽醬。師然之。
師天寶三年八月十一日示寂於南岳，勅諡大惠禪師最勝輪之塔。吏部侍郎歸登撰塔記。
江西馬祖大寂禪師，師諱道一，漢州什邡縣人也，俗姓馬。本邑羅漢寺出家。師容貌奇異，虎視牛行，引舌過鼻，足下有二輪文。幼歲依資州唐和尚落發，受具於渝州圓律師。開元中，習禪定于衡岳傳法院，密受大惠心印。
天竺般若多羅讖行化偈曰：
領得彌勒語，離鄉日日敷。
東梁移近路，余氣腳天徒。
師始自建陽佛蹟嶺遷臨川，次南康龔公山。大歷中，隸名於鍾陵開元寺。時連師路嗣恭聆風景慕，親授密旨。由是四方學者云集座下。厥後法嗣盛布於天下，時號江西馬祖焉。
師謂眾曰：汝等諸人，各信自心是佛，此心即是佛心。達磨大師從南天竺國躬至中華，傳上乘一心之法，令汝等開悟。又引楞伽經文，以印眾生心地，恐汝顛倒，不肯自信此一心之法，各各有之。故楞伽經云：佛語心為宗，無門為法門。
夫求法者，應無所求，心外無別佛，佛外無別心。不取善，不舍惡，凈穢兩邊俱不依怙。達罪性空，念念不可得，無自性故，故三界唯心。森羅萬像，一法所印，凡所見色，皆是見心，心不自心，因色故有。汝但隨時言說，即事即理，都無所礙，菩提道果，亦復如是。於心所生，即名為色，知色空故，生即不生。若了此意，乃可隨時著衣吃飯，長養圣胎，任運過時，更有何事？汝受吾教，聽吾偈曰：心地隨時說，菩提亦秪寧。事理俱無礙，當生即不生。
問：如何是修道？
師云：道不屬修。即言修得，修成還壞，即同聲聞；若言不修，即同凡夫。
云：作何見解，即得達道？
師云：自性本來具足，但於善惡事上不滯，喚作修道人。取善舍惡，觀空入定，即屬造作。更若向外馳求，轉疏轉遠。但盡三界心量，一念妄想，即是三界生死根本；但無一念，即除生死根本，即得法王無上珍寶。
無量劫來，凡夫妄想，諂曲邪偽，我慢貢高，合為一體。故經云：但以眾法合成此身，起時唯法起，滅時唯法滅。此法起時不言我起，滅時不言我滅。前念、後念、中念，念念不相待，念念寂滅，喚作海印三昧。接一切法，如百千異流同歸大海，都名海水。住於一味，即接眾味；住於大海，即混諸流。如人在大海水中浴，即用一切水。
所以聲聞悟迷，凡夫迷悟。聲聞不知圣心本無地位、因果、階級，心量妄想修因證果，住其空定八萬劫、二萬劫，雖即已悟，卻迷。諸菩薩觀如地獄苦，沈空滯寂，又
隨身，逢場作戲。
遂到石頭，繞禪床一帀，振錫而立，云：是何宗旨？
石頭云：蒼天！蒼天！
峰無語，回，舉似師，師云：更去問，待他有答，汝便作噓噓聲。
峰又去，依前問，石頭作噓噓聲。峰又無語，回，舉似師，師云：向汝道石頭路滑。
師令僧馳書與徑山欽和尚，書中畫一圓相，徑山才開見，索筆於中著一點。後有僧舉似忠國師，國師云：欽師猶被馬師惑。
有僧於師前作四畫，上一畫長，下三畫短，云：不得道一畫長，三畫短，離四句，絕百非，請和尚答某甲。
師畫一畫，云：不得道長短，答汝了也。
後有僧舉似忠國師，國師云：何不問我？
師問僧：什麼處來？
云：湖南來。
師云：東湖水滿也未？
云：未。
師云：許多時雨水尚未滿。
道吾云：滿也。
云巖云：湛湛地。
洞山云：什麼劫中曾欠少？
百丈問：如何是佛旨趣？
師云：正是汝放身命處。
師示眾云：道不用修，但莫污染。何為污染？但有生死心，造作趣向，皆是染污。若欲直會其道，平常心是道。何謂平常心？無造作、無是非、無取舍、無斷常、無凡圣。故經云：非凡夫行、非圣賢行，是菩薩行。秪如今行住坐臥，應機接物盡是道。今即是法界，乃至河沙妙用，不出法界。若不然者，云何言心地法門？云何言無盡燈？一切法皆是心法，一切名皆是心名，萬法皆從心生，心為萬法之根本。故經云：識心達本源，故號為沙門。名等、義等，一切法皆等，純一無雜。
若於教門中得隨時自在，建立法界，盡是法界；若立真如，盡是真如；若立理，一切法盡是理；若立事，一切法盡是變盡有為，不住無為。有為是無為之用，無為是有為之依，不住於依。故云：如空無所依。
心生滅義，心真如義。心真如者，喻如明鏡照像，鏡喻於心，像喻於法。若心取法，即涉外因，即是生滅義；不取於法，即是真如義。聲聞耳聞佛性，菩薩眼見佛性。了達無二，名平等性。性無有異，用則不同，在迷為識，在悟為智，順理為悟，順事為迷。迷則迷自本心，悟則悟自本性，一悟永悟，不復更迷。如日出時，不與暗對；智慧日出，不與煩惱暗俱。
了心境界，妄想即除，妄想既除，即是無生法性。本有之性，不假修成。禪不屬坐，坐即有著。若見此理，真正合道，隨緣度日，戒行增熏，積於凈業。但能如是，何慮不通？久立，珍重！
師於貞元四年正月登建昌石門山，於林中經行，見洞壑平坦，峰巒秀拔，謂侍者曰：茲吉祥所，乃吾終焉之地矣。
既而示疾，院主問：和尚近日尊候如何？
師云：日面佛、月面佛。
打殺！
有僧辭歸宗，宗云：往甚處去？
云：諸方學五味禪去。
宗云：諸方有五味禪，我者秪是一味禪。
僧云：如何是一味禪？宗便打。
僧云：會也，會也。
宗云：道！道！僧擬開口，宗又打。
其僧後到師處，師問：什麼處來？
云：歸宗來。
師云：歸宗有何言句？僧遂舉前話。
師乃上堂，舉此因緣云：馬大師出八十四人善知識，問著個個屙漉漉地，秪有歸宗較些子。
師在鹽官會，大中帝為沙彌，師於佛殿禮佛，沙彌云：不著佛求，不著法求，不著眾求，長老禮拜，當何所求？
師云：不著佛求，不著法求，不著眾求，常禮如是事。
沙彌云：用禮何為？師便掌。
沙彌云：太麤生！
師云：者是什麼所在，說麤說細！隨後又掌，沙彌便走。
師行腳時，到南泉。一日齋時，捧鉢向南泉位上坐，南泉下來見，便問：長老什麼年中行道？
師云：威音王已前。
南泉云：猶是王老師孫在。師便移下座。
師一日出次，南泉云：如許大身材，戴個些子大笠！
師云：三千大千世界總在許。
南泉云：王老師？師戴笠便行。
師一日在茶堂內坐，南泉下來問：定慧等學，明見佛性，此理如何？
師云：十二時中不依倚一物。
泉云：莫便是長老見處麼？
師云：不敢。
泉云：漿水錢且置，草鞋錢教什麼人還？師便休。
溈山後舉此因緣問仰山：莫是黃檗構他南泉不得麼？
仰山云：不然，須知黃檗有陷虎之機。
溈山云：子見處得與麼長。
一日普請，南泉問：什麼處去？
師云：擇菜去。
泉云：將什麼擇？師豎起刀子。
泉云：秪解作賓，不解作主。師扣刀三下。
一日，五人新到，同時相看，四人禮拜，一人不禮拜，以手畫一圓相而立，師云：還知道好只獵犬麼？
云：尋羚羊氣來。
師云：羚什將智解劍，害此有見佛心故，故言儞當善害。
云：何者是劍？
師云：解心是劍。
云：解心既是劍，斷此有見佛心，秖如能斷見心，何能除得？
師云：還將儞無分別智，斷此有見分別心。
云：如作有見，有求佛心，將無分別智劍斷，爭奈有智劍在何？
師云：若無分別智，害有見無見，無分別智亦不可得。
云：不可以智更斷智，不可以劍更斷劍。
師云：劍自害劍，劍劍相害，即劍亦不可得；智自害智，智智相害，即智亦不可得。母子俱喪，亦復如是。
問：如何是見性？
師云：性即是見，見即是性，不可以性更見性；聞即是性，不可以性更聞性。秪儞作性見，能聞能見性，便有一異法生。他分明道，所可見者，不可更見。儞云何頭上更著頭？他分明道，如盤中散珠，大者大圓，小者小圓，各各不相知，各各不相礙，起時不言我起，滅時不言我滅，所以四生六道，未有不如時。
且眾生不見佛，佛不見眾生；四果不見四向，四向不見四果；三賢十圣不見等妙二覺，等妙二覺不見三賢十圣；乃至水不見火，火不見水；地不見風，風不見地；眾生不入法界，佛不出法界。所以法性無去來，無能所見。既如此，因什麼道我見我聞，於善知識處得契悟，善知識與我說法，諸佛出世與眾生說法？迦旃延祗為以生滅心傳實相法，被凈名呵責。分明道：一切法本來無縛，何用解他？本來不染，何用凈他？故云實相如是，豈可說乎？汝今秖成是非心、染凈心，學得一知一解，繞天下行，見人便擬定當取，誰有心眼？誰強誰弱？若也如此，天地懸殊，更說什麼見性。
問：既言性即見，見即性，秖如性自無障礙，無齊限，云何隔物即不見？又於虛空中，近即見，遠即不見者，如何？
師云：此是儞妄生異見。若言隔物不見，無物言見，便謂性有隔礙者，全無交涉。性且非見非不見，法亦非見非不見，若見性人，何處不是我之本性？所以六道四生、山河大地，總是我之性凈明體。故云見色便見心，色心不異故。秪為取相作見聞覺知，去卻前物，始擬得見者，即墮二乘人中依通見解也。虛空中近則見，遠則不見，此是外道中收。分明道：非內亦非外，非近亦非遠，近而不可見者，萬物之性也。近尚不可見，更道遠而不可見，有什麼意智功累德，見者便擬學，與歌利王何別？如見色時，壞卻仙人眼；聞聲時，壞卻仙人耳；乃至覺知時，亦復如是，喚作節節支解。
云：秪如仙人忍時，不合更有節節支解，不可一心忍，一心不忍也。
師云：儞作無生見、忍辱解、無求解，總是傷損。
云：仙人被割時，還知痛否？
師云：痛。
云：此中無受者，是誰受痛？
師云：儞既不痛，出頭來覓個什麼？
問：然燈佛授記，為在五百歲中？五百歲外？
師云：五百歲中不得授記。所言授記者，儞本心決定不忘不失，有為中不取菩提，但以了世非世，亦不出五百歲外別得授記，亦不於五百歲中得授記。
云：了世非世三際相可得已否？
師云：無一法可得。
云：何故言頻經五百世，前後極時長？
師云：五百世長遠，當知猶是仙人，故然燈授記時，實無少法可得。
問：教中云銷我億劫顛倒想，不歷僧秪獲法身者，如何？
師云：若以三無數劫修行，有所證得者，盡恒沙劫不得；若於一剎那中獲得法身，直了見性者，猶是三乘教之極談也。何以故？以見法身可獲故，皆屬不了義教中收。
問：見法頓了者，見祖師意否？
師云：祖師心出虛空外。
云：有限劑否？
師云：有無限劑，此皆數量對待之法。祖師心，且非有限量，非無限量，亦非非有無限量，以絕對故。儞如今學者，未能出得三乘教外，爭喚作禪師？分明向道，一等學禪，莫取次妄生異見。如人飲水，冷暖自知，一行一住，一剎那間，念念不異。若不如是，不免輪回。
問：佛身無為，不墮諸數，何故佛身舍利八斛四斗？
師云：儞作如是見，祗見假舍利，不見真舍利。
云：舍利為是本有？為復功勳？
師云：非是本有，亦非功勳。
云：若非本有，又非功勳，何故如來舍利，唯鏈唯精，金骨常存？
師乃呵云：儞作如此見解，爭喚作學禪人？儞見虛空曾有骨否？諸佛心同太虛，覓什麼骨？
云：如今既有舍利，此是何法？
師云：此從儞妄想心生，即見舍利。
云：和尚還有舍利否？請將出來看。
師云：真舍利難見，儞但以十指撮盡妙高峰為微塵，即見真舍利。夫參禪學道，須得一切處不生心，秪論忘機即佛道隆，分別即魔軍盛，畢竟無毛頭許少法可得。
問：祖師傳法，付與何人？
師云：無法與人。
云：何故二祖請師安心？
師云：儞若道有，二祖即合覓得心。覓心不可得故，所以道：與儞安心竟。若有所得，全歸生滅。
問：佛窮得無明否即師云：歸源性無二者，無明實性即諸佛性。方便有多門者，聲聞人見無明生，亦見無明滅；緣覺人但見無明滅，不見無明生，念念證寂滅；諸佛見眾生，終日生而無生，終日滅而無滅，無生無滅，即大乘果。所以道：果滿菩提圓，花開世界起。
舉足即佛，下足即眾生。諸佛兩足尊者，即理足、變足、眾生足、生死涅盤一切等足，足故不求。是儞如今念念學佛，即嫌著眾生，若嫌著眾生，即是謗他十方諸佛。所以佛出世來，執除糞器，蠲除戲論之糞，秪教儞除卻從來學心、見心，除得盡，即不隨戲論，亦云般糞出。秪教儞不生心，心若不生，自然成大智。
大智者，決定不分別佛與眾生，一切盡不分別，始得入我曹溪門下。故自古先圣云：少人行我此法門。所以無行為法門，秪是一心門，一切人到者盡不敢入，不道全無，秪是少人得，今者即是佛。珍重！
師於大中年中終于本山，唐宣宗勅斷際禪師，塔曰廣業。