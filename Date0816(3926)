佛告持世菩薩：汝行詣維摩詰問疾。
此是第三、命持世問疾。文即有二：一、佛命問疾；二、持世奉辭不堪。所以佛命持世問疾者，其既是出家菩薩，亦是法身大士紹尊位者。所言持世者，領憶不忘，名之為持。世以隔別為義，實相真心，領憶諸法，無有遺忘，故名持世。
持義乃有多途弦歌，來詣我所，與其眷屬稽首我足，合掌恭敬，於一面立。
此是二、述魔作帝釋來也。所以魔作帝釋來者，帝釋是佛弟子，已得圣道，又是佛檀越，故來親近諮承。持世既是出家菩薩，見大檀越來，即須慰問，便是妨亂。今約四菩薩知魔不同，即有四種：一、三藏教明菩薩自未離煩惱魔、陰魔，但觀行覺知折伏，寄此修菩薩道耳。佗化天子魔若得神通，作意知天魔，不作意不知。若知，能以神通伏天魔，未能永破，若至道樹王避事入理，如人畏時，非人得其便法。三*牢有五種：
一、世間三堅：慈忍不杖楚佗，惠施飲食，得未來身*牢；放生止煞，得未來命*牢；真心布施，得未來財*牢。此是世間三*牢之報。若觀無常，天報不久，須種未來牢固之業也。
二者、聲聞經修三牢法者，若觀無常，得五分法身、無漏慧命、七圣財無能損破，故言牢也。菩薩為眾生、佛法，修諸功德，不惜身命，無所吝者，華報得世間三牢，成得五分法身、七財滿足之三牢也。
三、若通教明三牢者，觀五分法身、無漏慧命、七圣財即空，無生無滅，一切煩惱生死及天魔外道無能破壞，即是三牢也。
四、別教三牢者，登地離界內生死，法身顯現，即是金剛之體，名為身牢；般若慧命終不斷滅，即是命牢；萬善法財不可侵奪，即是財牢也。
五、圓教明三牢者，舍身命財，皆與生死後際等，離老病死，得不壞常住，即是一切法趣身命財，亦是三德之三牢也。
持世謬為天主說三牢法，五種三牢義未知定為說，何也？
即語我言：正士！受是萬二千女，可備掃灑。
此是四、明魔更施女。魔變身為帝釋，已廢持世禪坐，既不覺知，今更強以女施，重妨亂。先現釋身，軟賊得入，此今以女施，令其起瞋持世，欲壞他成已，忽見凈名發其幻偽，又知神力非敵，必被挫辱，故大驚懼，欲隱形而去。既不得去，又盡神力不能去者，魔雖有神力，豈如法身大士神力？神力所制，故盡力不能去也。
即聞空中聲曰：波旬！以女與之，乃可得去。
此是四、明空中聲勸舍女也。空中聲者，關河舊解云：是化魔菩薩，因機助化，汝向欲施持世，今凈名索，何得不與？與之，不違本心，乃得去耳。或是凈名空中作聲，為調伏魔，或釋迦法身毗盧遮那之聲，如普賢經所明也。
魔以畏故，俛仰而與。
此是五、明魔輸女，魔神力既不能自隱諸親屬，修道法代諸財物。
其深樂者，即是出世法樂也。就此文即有五：一、常樂歸事三寶；二、樂離集諦；三、樂觀苦諦；四、樂修道諦；五、結成法樂。若能如此，非但因中即得法樂，後得滅諦涅盤，即是究竟常樂也。經言樂常信佛者，上既云隨應說法，四教明佛隨天女生信愛樂，即是法樂也。經言樂欲聽法者，四教明大乘之法，隨心樂聞，即是法樂也。經言樂供養僧者，四教明僧隨樂供養，即是法樂也。
此是二、明樂離集諦也。集應斷故，說樂離五欲也。法華經明諸苦所因，貪欲為本，故知五欲即是集也。如人病差，即得安樂，若離五欲，即得法樂也。四教明離五欲不同，隨其宿習所用也，但既初呵天女著五欲，多用三藏教意明離也。
樂觀五陰如怨賊，樂觀四大如毒蛇，樂觀內入如空聚，
此是三、明樂觀苦諦。若不樂觀，為苦所苦，豈得法樂？故能觀苦者，即不為所苦，免苦得觀智法樂也。四教觀苦，隨根神所用也。
樂隨護道意，樂饒益眾生，樂敬供養師，
此是四、勸修道諦萬行法。文有三意：一、修行本；二、正行；三、遍行。一、修行本者，經言樂隨護道意，此勸自行善，須將護道心，道心安隱不壞，以道自娛，即是法樂。經言樂饒益眾生者，即勸修化佗之法樂，如父母見子離苦得樂，父母亦歡樂也。經言樂敬養師者，舍父從師，能成人勝德；敬師道法，翫味娛神，即是法樂。敬，隨其樂行，道味沾神，稱心適意，六度皆是法樂也。
樂廣菩提心，樂降伏眾魔，樂斷諸煩惱，樂凈佛國土，樂成就相好，故修諸功德，樂嚴道場，樂聞深法不畏，樂三脫門，不樂非時，樂近同學，樂於非同學中，心無恚閡，樂將護惡知識，樂親近善知識，樂心喜清凈，樂修無量道品之法，
此是三、明遍行菩薩修道，即有二種：一、總；二、別。總，即是六波羅蜜總攝眾行；別，是歷別萬行遍行。今此所明即是勸諸天女遍行，略舉十余條以成法樂之義也。
經言樂廣菩提心，即是慈悲四弘誓愿必令普遍，故名為廣。復次，從生滅四諦起慈悲弘誓，乃至無作四諦，即是菩提心轉增廣也，勝道之心增長法樂也。
經言樂降伏眾魔者，如平怨得勝，心則快樂也。經言樂斷諸煩惱，煩惱魔已調伏，諸女發心，放還魔宮，又能廣化，故舍還魔。令一切眾生法愿具足者，還魔即滿魔愿，因此立愿令一切求法者，皆得法愿具足。
於是，諸女問維摩詰：我等云何止於魔宮？
此是二、明諸女欲還請法。弟子別師，事須諮請誡勸所行之事。
維摩詰言：諸姊！有法門名無盡燈，汝等當學。無盡燈者，譬如一燈然百千燈，冥者皆明，明終不盡。如是，諸姊！夫一菩薩開導百千眾生，令發阿耨多羅三藐三菩提心，於其道意，亦不滅盡，隨所說法而自增益一切善法，是名無盡燈也。汝等雖住魔宮，以是無盡燈，令無數天子、天女發阿耨多羅三藐三菩提心者，為報佛恩，亦大饒益一切眾生。
此是三、明凈名為說無盡燈法門。無盡燈者，四教菩薩皆有無盡燈法門，但有究竟、不究竟。若三藏教、通教，灰身滅智入涅盤，不化佗果中，是有盡燈，而因中傳化不絕，至果雖入涅盤，轉次授記，佛化不斷，此是有盡燈之無盡也。若別教、圓教明無盡燈者，觀中道智慧，見一切法如虛空不可盡，智慧亦不可盡，此之法燈自不可盡，化佗亦不可盡也。譬如二燈：一、油少炷小；二、油多炷大。油多炷大者，本燈不盡，更傳余燈，亦不可盡也。凈名以此，知非權非實，而能成就權實之善，以此化物，自利利他，令得入佛知見，故名善得也。其義既爾，豈容不知法施之會？為凈名呵折，當是砧槌成物，為顯入佛知見耳。何以知然？今命諸菩薩問疾，的取四大士，前三義推，以顯開示悟初心三義，今命善得，當是欲顯入佛知見道也。前持世顯悟佛知見，正明降魔界如不異佛如，即是事理不二義。今明入佛知見，即約法施之無前無後，一時等施，此即是不二而二，道觀雙流，心心自然流入薩婆若海也。故凈名受善得瓔珞，分作二分，一分施難勝如來，一分施城中最下乞人，即是法施之會，此還約初心勿四教所明此二施之別也。今明不思議圓通之道，非但說法名為法施，財中具足一切佛法以施眾生者，財施即是法施也。如無盡意菩薩解頸眾寶珠瓔珞施觀世音菩薩，即云當受此法施珍寶瓔珞，寶此財施眾生者，隨其所得，猶如置毒於乳也；亦如聞毒鼓聲，非但近，即終遠者亦死也。如此之施，利益受者，非但七日受一切寶；受者即是得一切寶，其不別珠者。施者止言施珠，受者止言得珠，此如諸方便教菩薩。其施珠者施珠，即知施一切寶；受珠即知得一切寶，此如圓教菩薩也。故大涅盤經云：有二種人得大福利：一者、如法而施；二者、如法而受。此即法施之會。無前無後者，前際即生死六道眾生，後際即涅盤四種圣人也。
菩薩觀三事，一如無二如，皆是中道，非生死即無前際，非涅盤即無後際也。經言一時供養一切眾生，是名法施之會者，中道非生死，非涅盤，能雙照生死，即有六道眾生；照涅盤，即有四種圣羅。為化五種眾生犯禁，現持五種尸羅，四權一實，如前釋凈名，已具分別。
經言以無我法，起羼提者，菩薩觀施，即見一實諦，即於我、無我而不二，是真無我。若見真無我，則不恚不忍，是真羼提。為化五種嗔恚眾生，起五種羼提，四權一實，如前分別。
經言以離身心相，起毗梨耶者，菩薩觀施三事，見一實諦，即不見身心若有相若無相，即不進不怠，是真毗梨耶。為化五種懈怠眾生，起五精進，四權一實，具如前釋。
經言以菩提相，起禪者，菩薩觀施三事，若見一實諦，即是寂滅，寂滅是菩提，即不見定亂相，是真禪定。為化五種亂意眾生，起五種禪定，四權一實，具如前分別。
經言以一切智，起般若者，菩薩觀施三事，若見正道，即不見愚智，是真一切智。為化五種愚癡眾生，起五種智慧，四權一實，具如前釋。
問曰：約四等釋法施，何意但取實？釋六度明法施，何故雙釋也？
答曰：四等但據內懷，外所不知；六度為欲攝物，物情非一，故須權實雙起也。復次，四等釋實即攝權也，內不可知，故不具實釋。
教化眾生，而起於空；不舍有為法，而起無相；示現受生，而起無作；
此是三、約三脫門明法施。經言教化眾生，而起於空者，菩薩觀施，若見一實諦，即是真空三昧，為教化眾生，斷其界內、界外緣習，起四教，明四種空三昧，三權一實也。
經言不舍有為法，而起無相者，菩薩觀施，二邊有為，即見正道，是真無相三昧，為化眾生，說四教，起四種無相三昧，三權一實也。
經言示現受生，而起無作者，二乘無業不更佛，起敬愛心，施不生輕慢，即是起除慢業也。
經言於身、命、財，起三堅法者，菩薩若見施一實諦，即能起三堅法，如前所明。
經言於六念中，起思念法者，菩薩念覺檀一實，即是念佛；念圣位，斷伏不同，如前玄義分別也。
經言以具相好及凈佛土，起福德業者，菩薩行施，起三十二相業，如大智度論明因施起凈土業，如前釋已辯也。
經言知一切眾生心念，如應說法，起於智業者，菩薩行施，若見一實諦，即知一切眾生心念，能赴機說法，起隨情權實二智業也。
經言知一切法不取不舍，入一相門，起於慧業者，菩薩行施，知一切法趣檀，見一實諦，即無取舍，入一相門、善得心得清凈者，善得聞說法，即見施中一切佛法，徹照無染，即是心得清凈也。昔所稟方便教，未曾聞此教，故得未曾有。凈名利益事大，感德致敬，解瓔珞供養以報恩也。
不肯取。
此是二、明凈名讓不受，本為法利，意不存物，忽即受者，容致譏嫌，亦是表菩薩內懷不受一切法也。
我言：居士！愿必納受，隨意所與。
此是三、明善得重請，令受非所須，受以回施，亦暢丹誠，故重請受也。
維摩詰乃受瓔珞，分作二分，持一分施此會中一最下乞人，一分奉彼難勝如來。
此是四、明凈名受以回施。善得心重名彈呵，心即清凈，豈堪傳如來旨，往問疾也？
如是諸菩薩各各向佛說其本緣，稱述維摩詰所言，皆曰不任詣彼問疾。
此是品之大段，第二、出經者存略，不一一出，或是將經來者不盡將度諸菩薩被命皆辭不任之事。若依嘆德而明者，即是三萬二千菩薩；若依隨文殊入室，但說有八千菩薩之諸數，未可定判。但四菩薩述往昔被彈之辭文以數紙，經家若述諸菩薩各有所陳，其文則數千紙也。如此大眾同聞如來印定，皆成五種利益之義，豈可偏序分也？